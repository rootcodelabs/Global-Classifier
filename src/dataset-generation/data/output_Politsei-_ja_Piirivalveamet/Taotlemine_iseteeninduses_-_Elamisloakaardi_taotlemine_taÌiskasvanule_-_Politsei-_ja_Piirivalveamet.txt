# Taotlemine iseteeninduses - Elamisloakaardi taotlemine täiskasvanule - Politsei- ja Piirivalveamet

Taotlemine iseteeninduses
(https://etaotlus.politsei.ee/vid/login)
Iseteeninduses saad elamisloakaarti taotleda kui elamisloa kehtivuse lõpuni on jäänud rohkem kui 6 kuud.
Sõrmejälgede andmine
Alates kuuendast eluaastast on elamisloakaardi taotlemiseks vaja anda sõrmejäljed.
Sõrmejälge ei pea uuesti andma, kui nende andmisest on möödunud vähem kui kuus aastat.
Teeninduses tehtud foto, sõrmejälg ja allkirjanäidis
Iseteeninduses dokumendi taotlemisel saad kasutada 183 päeva aja jooksul enne seda teeninduse digikioskis tehtud:

- pilti
- sõrmejälgi
- allkirjanäidist
Digikioski kasutamisel pead sisestama oma isikukoodi.
Iseteeninduses saab taotleda:

- korduvat elamisloakaarti täiskasvanule
- elamisloakaarti alaealisele lapsele
Juhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.
Iseteeninduses elamisloakaarti taotlemiseks on vaja:
- elamisloakaarti koos ID-kaardi lugejaga, mobiil-ID või internetipanka
- elamisloakaardi või mobiil-ID PIN-koode
- nõuetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)
- internetiühendusega arvutit
- uusimat versiooni ID-tarkvarast (https://installer.id.ee/?lang=est)
Riigilõivud alates 1. jaanuar 2025
Elamisloakaart
Elamisloakaardi riigilõiv on iseteeninduses taotlemisel 60 €.
Üldtingimustel Eesti vanaduspensioni ikka jõudnule on elamisloakaardi riigilõiv iseteeninduses taotlemisel 25 €.
Keskmise, raske või sügava puudega inimesel on õigus soodustusele ja elamisloakaardi riigilõiv on iseteeninduses taotlemisel 25 €.
Elamisloakaardi taotlemisel kiirkorras on riigilõiv 250 €.
Välisesindusse dokumendi tellimine maksab lisaks riigilõivule 20 €.
Elamisloakaart ja välismaalase pass
Elamisloakaardi ja välismaalase passi riigilõiv on iseteeninduses taotlemisel 80 €.
Üldtingimustel Eesti vanaduspensioni ikka jõudnule on elamisloakaardi ja välismaalase passi riigilõiv iseteeninduses taotlemisel 35 €.
Keskmise, raske või sügava puudega inimesel on õigus soodustusele ning elamisloakaardi ja välismaalase passi riigilõiv on iseteeninduses taotlemisel 35 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).
ID kasutajatugi www.id.ee (https://www.id.ee/)