# Tingimused - Eestis töötamise info välismaalasele - Politsei- ja Piirivalveamet

Tingimused
Millised nõuded peavad olema täidetud, et taotleda elamisluba Eestis töötamiseks?

- Sul on töökohale sobiv haridus, töökogemus, tervis ning vajalikud erialaoskused ja teadmised.
- Tööandja on Eestis registreeritud.
- Tööandja maksab sulle töötasu, mis on vähemalt võrdne Eesti keskmise brutopalgaga (üldtingimus, sellele on erandid).
- Tööandja taotleb Töötukassalt loa töökohale välismaalase värbamiseks.
- Asud pärast elamisloa saamist Eestisse elama ja registreerid oma elukoha rahvastikuregistris.
Kui tuled Eestisse tööle ajutiselt, saab tööandja sulle taotleda ka lühiajalise töötamise registreerimist.
Palgakriteerium
* Alates 01.01.2023 jõustunud VMS-i muudatus kasvuettevõttes töötamise korral.
** Alates 24.05.2022 VMS-is jõustunud tippseptsialisti regulatsiooni muudatusega ei ole meil ühtegi töötamise alaliiki, kus kohalduks 2-kordne palgakriteeriumi määra. See tähendab, et uutele taotletavatele elamislubadele töötamiseks kui ka lühiajalise töötamise taotluste puhul ei kohaldu enam 2-kordset määra. Kuid 2-kordne määr kohaldub jätkuvalt neile elamislubadele töötamiseks kui ka lühiajalistele töötamistele, mis said PPA poolt väljastatud enne vastava muudatuse jõustumist.
Juhul, kui elamisloale või lühiajalise töötamise õigusele ei kohaldu kindel palgakriteeriumi määr, peab välismaalase töötasu võimaldama tema toimetulekut Eestis.