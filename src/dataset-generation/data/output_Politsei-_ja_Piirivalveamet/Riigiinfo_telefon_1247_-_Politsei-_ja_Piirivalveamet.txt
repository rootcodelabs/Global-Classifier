# Riigiinfo telefon 1247 - Politsei- ja Piirivalveamet

Riigiinfo telefoni teel ei väljastata juurdepääsupiiranguga teavet, mis eeldab isiku tuvastamist. Samuti ei väljastata infot kolmandate osapoolte, näiteks inimese viibimise kohta kainestus- või arestimajas või selle kohta, kas esitatud süüteoavaldus on registreeritud.
Politsei- ja Piirivalveameti teenuste ja üldinfoga seotud küsimuste korral saab pöörduda riigiinfo telefonile 1247. Välismaalt helistades vali number +372 600 1247. Telefonikõnedele vastatakse E-P 24/7 ning kõnesid teenindatakse eesti, vene ja inglise keeles.
Infotelefoni kõne hind kehtib vastavalt valitud operaatorfirmale. Kõik telefonile saabunud kõned salvestatakse.
Telefoni teel saab infot:

- Politsei- ja Piirivalveameti teenustest ja algatatud kampaaniatest
- taotlusankeetidest ja nende täitmisest
- taotlustele lisatavatest dokumentidest
- üldinfot isikut tõendava dokumendi ja elamisloa menetlusprotsessidest
- struktuuriüksuste asukohast ja lahtiolekuaegadest
Politsei ei helista inimestele palvega avaldada oma isiklikke või pangakonto andmeid.

Kui oled saanud kelmusele viitava kõne esita avaldus politsei kodulehel (https://cyber.politsei.ee/) .