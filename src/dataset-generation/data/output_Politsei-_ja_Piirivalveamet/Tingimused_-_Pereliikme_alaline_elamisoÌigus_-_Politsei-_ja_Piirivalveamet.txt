# Tingimused - Pereliikme alaline elamisõigus - Politsei- ja Piirivalveamet

Tingimused
Kes on Euroopa Liidu kodaniku pereliige?
Pereliikmeks loetakse sind, kui oled välismaalane, kes ise ei ole Euroopa Liidu kodanik aga oled Euroopa Liidu (v.a Eesti) kodaniku:

- abikaasa
- kuni 21-aastane laps või ülalpeetav täisealine laps, s.o ülalpeetav laps
- abikaasa kuni 21-aastane laps või ülalpeetav täisealine laps, s.o ülalpeetav laps
- ülalpeetav vanem või vanavanem
- abikaasa ülalpeetav vanem või vanavanem
- ülalpeetav või leibkonnaliige, kellel on Euroopa Liidu kodanikuga ühine majapidamine lähteriigis
- muu ülalpeetav isik või isik, kes vajab Euroopa Liidu kodaniku poolt hooldamist
Mis on alaline elamisõigus?
Alaline elamisõigus on õigus elada Eestis tähtajatult.
Mis tingimustel saab alalise elamisõiguse?
Saad taotleda alalist elamisõigust, et elada Eestis tähtajatult, kui oled Euroopa Liidu kodaniku pereliige, kes on Eestis püsivalt elanud 5 aastat järjest, ja kelle elukoht on Eestis registreeritud. Alalise elamisõigusega Euroopa Liidu kodaniku pereliige on Eesti alaline elanik.
Pane tähele! Teatud erandlikel juhtudel on võimalik alaline elamisõiguse saada enne 5 aasta täitumist. Küsi migratsiooninõustajalt. (https://www.politsei.ee/et/migratsiooninoustajad)