# Taotlemine välismaal - Eesti passi taotlemine lapsele - Politsei- ja Piirivalveamet

Taotlemine välismaal
Välismaal saab Eesti kodaniku passi taotleda iseteeninduses (https://etaotlus.politsei.ee/#/login) või Eesti Vabariigi välisesinduses.
Passi taotlemiseks leia endale sobiv Eesti välisesindus ning võta sinna kaasa isikut tõendav dokument.
Vaata Eesti välisesindusi. (/et/dokumente-vaeljastavad-eesti-vabariigi-vaelisesindused)
Passi taotlemine tavakorras
Tavakorras passi tegemine võtab aega maksimaalselt 30 päeva pärast taotluse Eestisse jõudmist ja menetlusse võtmist.
Välismaalt tellitud passi kättesaamisel tuleb arvestada pikema ajaga, sest dokumentide transport Eesti Vabariigi välisesindusse võtab rohkem aega.
Dokumendi välisesindusse jõudmise ja kättesaamise küsimustes võta ühendust välisesindusega, kuhu dokumendi tellisid.
Vaata lapse passi taotluse hetkeseisu. (https://www2.politsei.ee/et/teenused/e-paringud/id-kaardi-ja-passi-taotlus/)
Passi taotlemine kiirkorras
Välismaal olles ei saa kiirkorras passi taotleda.
Sõrmejälgede andmine
Passi kättesaamise volitus
Passi kättesaamiseks saab volitada teist inimest vaid juhul, kui volitus esitatakse koos taotlusega välisesinduses kohapeal.
Volitatud inimene peab dokumendi kättesaamisel esitama enda kehtiva Eesti isikut tõendava dokumendi ja kaasas peab olema ka taotleja vana pass.
Kui üle 15-aastase lapse passile soovib järele minna lapsevanem, siis peab laps tegema välisesinduses kohapeal selleks vanemale volituse.
Passi taotlemine esimest korda
Juhul, kui tegemist on esmakordse Eesti kodaniku dokumendi taotlemisega, tuleb täita lisaankeet (/files/Dokumentide taotlemise ankeedid/lisaankeet-2020.pdf?4f3adbada3) .
Lapse esmakordsel passi taotlemisel tuleb esitada Eesti kodakondsust tõendav dokument.
Kodakondsust saab tõendada, kui esitad esmakordselt dokumenti taotledes ühe nendest dokumentidest:
- lapsevanema Eesti kodaniku pass või ID-kaart
- originaaldokumendi, kus on kirjas, et dokumendi taotleja ühel vanemal või vanavanemal on Eesti kodakondsus. Koos sellega tuleb esitada ka tõend sugulussideme kohta (näiteks sünnitunnistus). Selleks tee vanemate või vanavanemate Eesti kodakondsuse kohta päring rahvusarhiivi
Dokumendifoto
Digitaalne dokumendifoto saada e-postiga aadressil .
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Taotlusankeet
Täida taotlusankeet käsitsi või arvutis.
Alla 7-aastase lapse taotlusankeedil jääb allkirjaväli tühjaks.
7-14-aastane laps või eestkostetav võib kirjutada taotlusankeedile allkirjanäidise, kuid see ei ole kohustuslik.
Alates 15. eluaastast on allkirjanäidise esitamine kohustuslik.
Kui taotluse esitab alla 15-aastase lapse vanem, siis kinnitab tema enda allkirjaga andmete õigsust taotluse lõpus.
Kui taotluse esitab 15-17-aastane laps või tema vanem, siis kinnitab andmete õigsust taotluse lõpus oma allkirjaga taotluse esitaja.
Märgi ankeedil teenindus või Eesti Vabariigi välisesindus, kus soovid dokumendi kätte saada.

Taotlusankeedil ei tohi olla parandusi.

Eesti kodaniku passi taotlusankeet. (/files/2023-08/est-2028-08-21.pdf?46465d6cd1)
Taotlusankeedi täitmise juhend. (/et/taotlusankeedi-taeitmise-juhend)
Riigilõiv
Eesti välisesinduses kohapeal riigilõivu tasumise võimaluste teada saamiseks võta ühendust selle välisesindusega, kuhu lähed erandkorras passi taotlema.
Välisesinduste kontaktid. (http://vm.ee/et/taxonomy/term/123)
Kui tasud riigilõivu enne välisesindusse tulekut, siis võta seda tõendav dokument sinna kaasa.
Riigilõivud alates 1. jaanuar 2025
Eesti kodaniku pass
Alla 18-aastase lapse passi riigilõiv on välisesinduses taotlemisel 25 €.
Alates 18. eluaastast on passi riigilõiv välisesinduses taotlemisel 90 €.
Keskmise, raske või sügava puudega inimesel on õigus soodustusele ja passi riigilõiv on 25 €. Soodustuse saamiseks tuleb koos taotlusega esitada puuet tõendava dokumendi koopia, mis on esitaja poolt allkirjaga kinnitatud.
Välisesindusse dokumendi tellimine maksab lisaks riigilõivule 20 €.
Eesti kodaniku pass ja ID-kaart
Alla 18-aastase lapse passi ja ID-kaardi riigilõiv on välisesinduses taotlemisel 35 €.
Alates 18. eluaastast on passi ja ID-kaardi riigilõiv välisesinduses taotlemisel 110 €.
Keskmise, raske või sügava puudega inimesel on õigus soodustusele ning passi ja ID -kaardi riigilõiv on 35 €. Soodustuse saamiseks tuleb teeninduses esitada puuet tõendav dokument.
Välisesinduses passi taotlemiseks vajalikud dokumendid
Võta Eesti välisesindusse kaasa:
- täidetud taotlusankeet
- riigilõivu tasumist tõendav dokument
Digitaalne dokumendifoto saada koos fotol oleva inimese nime ja isikukoodiga .
Kui tahad passile järele saata enda poolt volitatud inimese, siis selleks täida välisesinduses volitus.
Kui lapse nimi on välismaal muutnud, siis võta välisesindusse kaasa koopia seda tõendavast dokumendist.
Eesti kodaniku passi taotlemine esimest korda
Lapse esmakordsel passi taotlemisel tuleb esitada Eesti kodakondsust tõendav dokument.
Kodakondsust saab tõendada, kui esitad esmakordselt dokumenti taotledes:
- lapsevanema Eesti kodaniku pass või ID-kaart
- originaaldokumendi, kus on kirjas, et dokumendi taotleja ühel vanemal või vanavanemal on Eesti kodakondsus. Koos sellega tuleb esitada ka tõend sugulussideme kohta (näiteks sünnitunnistus). Selleks tee vanemate või vanavanemate Eesti kodakondsuse kohta päring rahvusarhiivi
Riigilõivu soodustuse saamiseks võta välisesindusse kaasa koopia seda tõendavast dokumendist.
Lapse nimemuutus välismaal
Välismaal isikuandmete muutumisel on dokumendi taotlemisel vaja esitada seda tõendav dokument.
Dokumendi tõlkimine
Kui dokument ei ole eesti, vene või inglise keeles, siis tuleb see tõlkida ning tõlge peab olema tehtud vandetõlgi poolt või kinnitatud notariaalselt.
Osade välisriikide dokumente ei ole vaja legaliseerida
Kui dokumendi välja andnud riik on ühinenud välisriigi avaliku dokumendi legaliseerimise nõude tühistamise konventsiooniga ei pea seda legaliseerima. Sellisel juhul peab avalik dokument olema vastavalt nõuetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Nendes riikides väljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)
Info dokumentide legaliseerimise ja apostilliga kinnitamise kohta
Rohkem infot dokumentide legaliseerimise ja apostilliga kinnitamise kohta leiad Välisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Eesti kodaniku passi taotlemine eestkostetavale
Eesti kodaniku passi taotlemine eestkostetavale
Eestkostetava eest saab passi taotluse esitada ainult tema eestkostja.
Võta välisesindusse kaasa eestkostet tõendav dokument.
Passi taotlemisel tuleb vähemalt 12-aastasel lapsel anda sõrmejäljed.
1-aastase kehtivusega sõrmejälgedeta pass
Erandkorras on võimalik taotleda sõrmejäljekujutisteta passi, kui:
- sulle on varem välja antud Eesti kodaniku pass või isikutunnistus ning
- viibid välisriigis, kus puudub Eesti välisesindus või sul oleks liialt keerukas lähimasse Eesti välisesindusse pöörduda.
1-aastase kehtivusega sõrmejälgedeta passi taotlemisel esita kirjalik seletus või muu tõend selle dokumendi väljaandmise vajaduse kohta.
Volitatud esindaja kaudu sõrmejäljekujutisteta passi taotluse esitamisel peab volitatud isikul olema lihtkirjalik volitus. Sõrmejäljekujutisteta pass antakse välja kehtivusajaga kuni üks aasta.
1-aastase kehtivusega sõrmejälgedeta passi riigilõiv on 40 eurot.