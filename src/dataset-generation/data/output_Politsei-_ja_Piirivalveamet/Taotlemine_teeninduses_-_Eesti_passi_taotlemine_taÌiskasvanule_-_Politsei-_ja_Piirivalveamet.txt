# Taotlemine teeninduses - Eesti passi taotlemine täiskasvanule - Politsei- ja Piirivalveamet

Taotlemine teeninduses
Passi taotlemiseks leia endale sobiv teenindus ning võta sinna kaasa isikut tõendav dokument.
Soovi korral saad passi taotlemiseks teeninduses aja broneerida
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Passi taotlemine tavakorras
Tavakorras passi tegemine võtab aega maksimaalselt 30 päeva pärast taotluse menetlusse võtmist.
Passi taotlemine kiirkorras
Kiirkorras taotletud passi tegemine võtab aega maksimaalselt 1 tööpäeva. Passi kättesaamise arvestus algab taotluse esitamisele järgnevast tööpäevast.
Kiirkorras on võimalik passi taotlus esitada kõigis teenindustes, kuid passi saab kätte ainult Tammsaare ja Pinna teeninduses.
Sõrmejälgede andmine

Kontrolli enda sõrmejälgede kehtivust. (https://www.politsei.ee/et/paringud/biomeetria-kehtivuse-kontroll)

Passi kättesaamise volitus
Passi kättesaamiseks saab volitada teist inimest vaid juhul, kui volitus esitatakse koos taotlusega teeninduses kohapeal.
Volitatud inimene peab dokumendi kättesaamisel esitama enda kehtiva Eesti isikut tõendava dokumendi ja kaasas peab olema ka taotleja vana pass.
Passi taotlemine esimest korda
Esmakordsel passi taotlemisel tuleb esitada Eesti kodakondsust tõendav dokument.
Kodakondsust saab tõendada, kui esitad esmakordselt dokumenti taotledes ühe nendest dokumentidest:
- Eesti kodaniku isikutunnistuse ehk ID-kaardi
- originaaldokumendi, kus on kirjas, et dokumendi taotleja ühel vanemal või vanavanemal on Eesti kodakondsus. Koos sellega tuleb esitada ka tõend sugulussideme kohta (näiteks sünnitunnistus). Selleks tee vanemate või vanavanemate Eesti kodakondsuse kohta päring rahvusarhiivi
Dokumendifoto
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Dokumendifoto tegemine teeninduses
Kõigis teenindustes (v.a Keilas) saab digikioskis teha tasuta dokumendifoto.
Digitaalse dokumendifoto saatmine
Soovi korral on võimalik digitaalne dokumendifoto saata e-postiga aadressile .
Foto edastamisel e-postiga lisa kindlasti fotol oleva isiku ees-ja perekonnanimi ning isikukood või sünniaeg.
Vaata dokumendifoto nõudeid ja soovitusi. (https://www.politsei.ee/et/dokumendifoto-nouded-ja-juhised)
Riigilõivud alates 1. jaanuar 2025
Eesti kodaniku pass
Passi riigilõiv on 60€.
Üldtingimustel Eesti vanaduspensioni ikka jõudnule on passi riigilõiv 25 €.
Keskmise, raske või sügava puudega inimesel on õigus soodustusele ja passi riigilõiv on 25 €.
Passi taotlemisel kiirkorras on riigilõiv 250 €.
Eesti kodaniku pass ja ID-kaart
Eesti kodaniku passi ja ID-kaardi riigilõiv on 80 €.
Üldtingimustel Eesti vanaduspensioni ikka jõudnule on passi ja ID-kaardi riigilõiv 35 €.
Keskmise, raske või sügava puudega inimesel on õigus soodustusele ning ID-kaardi ja passi riigilõiv on 35 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).
Riigilõivu tasumine teeninduses
Teeninduses saab riigilõivu tasuda:
- sularahas
- kaardimaksena
- kliendiarvutis
American Express kaardiga riigilõivu tasuda ei saa.

Abielu, lahutus või nimemuutus välismaal
Välismaal isikuandmete muutumisel on dokumendi taotlemisel vaja esitada seda tõendav dokument.
Dokumendi tõlkimine
Kui dokument ei ole eesti, vene või inglise keeles, siis tuleb see tõlkida ning tõlge peab olema tehtud vandetõlgi poolt või kinnitatud notariaalselt.
Osade välisriikide dokumente ei ole vaja legaliseerida
Kui dokumendi välja andnud riik on ühinenud välisriigi avaliku dokumendi legaliseerimise nõude tühistamise konventsiooniga ei pea seda legaliseerima. Sellisel juhul peab avalik dokument olema vastavalt nõuetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Nendes riikides väljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)
Info dokumentide legaliseerimise ja apostilliga kinnitamise kohta
Rohkem infot dokumentide legaliseerimise ja apostilliga kinnitamise kohta leiad Välisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Passi taotlemine eestkostetavale
Eestkostetava eest saab passi taotluse esitada ainult tema eestkostja.
Juhul, kui eestkoste andmed ei ole kantud Eesti Rahvastikuregistrisse, siis võta teenindusse kaasa eestkostet tõendav dokument.
Eestkostetavale passi taotlemisel võetakse eestkostetavalt sõrmejäljed.