# Dokumendi PIN-koodid ununenud või kadunud - Politsei- ja Piirivalveamet

Kui oled unustanud dokumendi (ID-kaart, elamisloakaart, digi-ID) PIN-koodid ja turvakoodide ümbrik on kadunud, siis selleks, et jätkata e-teenuste kasutamist või anda digiallkirja, tuleb taotleda uus turvakoodide ümbrik.
Uue turvakoodide ümbriku saad taotleda:

- PPA teeninduses (https://www.politsei.ee/et/asukohad/teenindused)
- Eesti Vabariigi välisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)
Välismaal uute PIN-koodide saamiseks võta kindlasti sobiva välisesindusega ühendust.
Võta kaasa dokument, millele soovid uusi PIN-koode taotleda. Digi-ID uute PIN-koodide taotlemisel võta kaasa ID-kaart või pass.
Uue turvakoodide ümbriku saamiseks tasu riigilõiv (https://www.politsei.ee/et/juhend/riigiloivude-maeaerad) .
Uued PIN-koodid saab kohapeal kohe kätte.