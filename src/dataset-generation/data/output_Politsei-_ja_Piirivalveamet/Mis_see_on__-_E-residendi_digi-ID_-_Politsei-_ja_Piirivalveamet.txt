# Mis see on? - E-residendi digi-ID - Politsei- ja Piirivalveamet

Mis see on?
E-resident on välismaalane, kellele Eesti on hüvena loonud isiku kodakondsusjärgse riigi identiteedi alusel digitaalse identiteedi ja andnud välja digitaalse isikutunnistuse – e-residendi digi-ID.
E-residendi digi-ID on digitaalne dokument, mis on kasutatav üksnes elektroonilises keskkonnas isiku tuvastamiseks ja digitaalse allkirja andmiseks. E-residendi digi-ID võimaldab välismaalasel osaleda Eestis avalik-õiguslikus ja eraõiguslikus asjaajamises, olenemata tema füüsilisest viibimiskohast.
E-residendi digi-ID ei anna Eestis elamise õigust, rohkem infot Eestis elamise ja töötamise kohta leiad elamisloa rubriigist. (https://www2.politsei.ee/et/teenused/elamisluba/)
E-residendi digi-ID võib anda isikule, kellel on põhjendatud huvi kasutada Eesti riigi e-teenuseid ja kes:

- on välismaalane, kellel pole Eestis elamisluba või elamisõigust
- ei ole välismaalane, kes viibib Eestis rahvusvahelise sõjalise koostöö seaduse alusel ja omab PPA poolt välja antud kehtivat isikutunnistust või elamisloakaarti.
E-residendi digi-ID-d ei anta välismaal viibivale Eesti kodanikule, kellel on õigus saada Eesti isikut tõendav dokument.
Alates 1. maist 2018 välja antud e-residendi digi-ID kehtivusaeg on 5 aastat.
Rohkem informatsiooni leiad e-residentsuse kodulehel (https://learn.e-resident.gov.ee/hc/en-us/articles/360000633237-How-to-apply) (info inglise keeles).
Sertifikaatide kasutustingimused. (/files/Isikut tõendavad dokumendid/Sertifikaadid/sertifikaatidekasutustingimusedest.pdf?4ca23b1213)
ID kasutajatugi www.id.ee (https://www.id.ee/) Sertifikaatide peatamine 1777 või 677 3377