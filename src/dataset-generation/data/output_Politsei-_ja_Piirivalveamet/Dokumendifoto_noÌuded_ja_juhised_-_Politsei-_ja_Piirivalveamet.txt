# Dokumendifoto nõuded ja juhised - Politsei- ja Piirivalveamet

Dokumendifoto täiskasvanust

- Soovitame teha foto PPA teeninduse digikioskis või fotograafi juures
- Digikioskis tehtud fotot saab kasutada iseteeninduses 183 päeva
- Ise tehtud foto ei tohi olla vanem kui kuus kuud
- Iseteenindusse võib üles laadida ka ise tehtud foto, kuid foto tegemisel peab hoolikalt järgima dokumendifoto tegemise juhiseid
- Nõuetele mittevastava foto esitamisel pikeneb dokumendi kättesaamise aeg
Dokumendifoto juhised täiskasvanule

- Foto peab olema värviline ning töötlemata
- Dokumendifoto failisuurus peab olema vähemalt 1 MB ja maksimaalselt 5 MB. Foto mõõtmed peavad olema vähemalt 1300 X 1600 pikslit.
- Skaneeritud foto, arvuti või mobiiltelefoni ekraanilt tehtud kuvatõmmise esitamine ei ole lubatud
- Taust peab olema hele ja ühevärviline, ilma kõrvaliste objektideta (sh. mustriteta)
- Pildil olev inimene ei tohi kanda peakatet ega kõrvaklappe
- Kasuta pildistamisel pereliikme, sõbra või tuttava abi. Mobiiltelefoniga pildistamisel kasuta seadme tagumist kaamerat, esikülje kaamera moonutab näokuju
- Vaata otse kaamerasse, silmad peavad olema ühel kõrgusel (pea ei tohi olla viltu)
- Nägu peab olema foto keskel
- Silmad peavad olema prilliraamide tagant nähtavad ning prilliklaasid ei tohi peegeldada

Dokumendifoto väikelapsest (0-7 aastat)

- Väikelapsele dokumenti taotledes soovitame digitaalse dokumendifoto teha fotograafi juures
- Väikelapse pildistamine võib digikioskis ebaõnnestuda, kuna laps ei pruugi vajaliku aja vältel kaamerasse vaadata
- Digikioskis väikelast pildistades soovitame paluda ametniku abi
Dokumendifoto juhised väikelapsele
- Foto peab olema värviline ning töötlemata
- Taust peab olema hele ja ühevärviline, ilma kõrvaliste objektideta (sh. mustriteta)
- Skaneeritud foto, arvuti või mobiiltelefoni ekraanilt tehtud kuvatõmmise esitamine ei ole lubatud
- Lapse pilk peab olema suunatud kaamerasse otse ning suu peab olema suletud.
- Fotol peab vältima suuri juuksekaunistusi ning kõrvalisi esemeid nagu mänguasju

Teeninduses dokumendifoto tegemine
Kõigis PPA teenindustes (v.a Keilas) saab teha digikioskis tasuta dokumendifoto ja seda ka juhul, kui Sa ei soovi esitada taotlust teeninduses. Olenevalt taotlusest saad digikioskis anda ka allkirjanäidise ja sõrmejäljed.
Digikioskis tehtud foto on digitaalne ning seda on võimalik kasutada kõikides teenindustes või iseteeninduses esitatud taotlustel 183 päeva jooksul (v.a relvaloa vormistamisel).
Kui esitad taotluse e-posti teel ja tegid foto teeninduse digikioskis, märgi see info taotluse juurde.
Foto edastamisel e-postiga lisa kindlasti kirja sisusse fotol oleva inimese ees-ja perekonnanimi ning isikukood või sünniaeg.