# Eestis töötamise tingimused - Eestis töötamise info tööandjale - Politsei- ja Piirivalveamet

Eestis töötamise tingimused
Millised võimalused on välismaalase tööle võtmiseks?
Kui välismaalane viibib Eestis seaduslikult ja soovib tööle asuda ajutiselt, on mõttekas registreerida tema töötamine lühiajalise töötamisena. Kui töötaja tuleb tööle pikemaks ajaks, tuleb tal taotleda elamisluba töötamiseks.
Millised on tööandja kohustused välismaalase värbamisel?

- Võtad tööle välismaalase, kellel on töökohale vastav haridus, töökogemus, tervis ning vajalikud erialaoskused ja teadmised.
- Sinu ettevõte on registreeritud Eestis.
- Maksad välismaalasele töötasu, mis on vähemalt võrdne Eesti keskmise brutopalgaga (üldtingimus, sellel on erandid).
- Kui välismaalane taotleb elamisluba, taotled Töötukassalt töökohale välismaalase värbamiseks loa.
Palgakriteerium
* Alates 01.01.2023 jõustunud välismaalaste seaduse muudatus kasvuettevõttes töötamise korral.
** Alates 24.05.2022 välismaalaste seaduses jõustunud tippseptsialisti regulatsiooni muudatusega ei ole ühtegi töötamise alaliiki, kus kohalduks 2-kordne palgakriteeriumi määra. See tähendab, et uutele taotletavatele elamislubadele töötamiseks kui ka lühiajalise töötamise taotluste puhul ei kohaldu enam 2-kordset määra. Kuid 2-kordne määr kohaldub jätkuvalt neile elamislubadele töötamiseks kui ka lühiajalistele töötamistele, mis said PPA poolt väljastatud enne vastava muudatuse jõustumist.
Juhul, kui elamisloale või lühiajalise töötamise õigusele ei kohaldu kindel palgakriteeriumi määr, peab välismaalase töötasu võimaldama tema toimetulekut Eestis.
Töötamise alused
- oskustöölisele (tavatingimustel)
- renditöötajale
- hooajatöötajale (võimalik vaid lühiajaline töötamine)
- tippspetsialistile
- ettevõtte juhtorgani liikmele
- eksperdile
- vaimulikule
- iduettevõtte töötajale
- teadlasele, õppejõule
- õpetajale
- sportlasele
- loomingulisele töötajale
- EL-i sinine kaart (võimalik vaid elamisloaga töötamine),
- Eesti kõrgkooli lõpetanule
- EL-ist lähetatud töötajale
- rahvusvahelise ettevõtte töötajale
- või muul erandjuhul.
Igal töötamise alusel kehtivad eraldi tingimused, mida välismaalane ja tööandja peavad täitma. Taotlemisel võib olla vajadus esitada täiendavaid andmeid või tõendeid.
Millal registreerida välismaalase lühiajaline töötamine?
Lühiajalise töötamise saab registreerida juhul, kui välismaalane viibib Eestis seaduslikult ja tema tööaeg on enam kui 5 päeva 1 kuu jooksul ja kuni 365 päeva 455 päeva jooksul. Lühiajalise töötamise registreerimine ei anna välismaalasele alust Eestis viibimiseks. Eestis viibimiseks tuleb välismaalasel taotleda viisa.
Millal võib töötaja lühiajaliselt töötada ilma lühiajalise töötamise registreerimiseta?
Eestis võib lühiajaliselt ilma Politsei- ja Piirivalveametis töötamise registreerimiseta teatud erandjuhtudel töötada eeldusel, et töötajal viibib Eestis seaduslikult. Töötamise õigus on näiteks, kui:

- töö kestab kuni 5 päeva 30 päeva jooksul või
- töötaja viibib Eestis pärast elamisloa lõppemist lubatud perioodil.

Migratsiooninõustaja on sulle igal sammul abiks. Küsi abi migratsiooninõustajalt. (https://www.politsei.ee/et/migratsiooninoustajad)