# Relva müümise luba - Relvaluba füüsilisele isikule - Politsei- ja Piirivalveamet

Relva müümise luba
Relva müümine ehk võõrandamine tähendab relva omandiõiguse üleandmist teisele inimesele või juriidilisele isikule.
Relva omaniku või valdajana võid relva müüa:

- inimesele, kellel on vastava relva soetamisluba
- komisjonimüügi korras relvade müügi tegevusluba omava ettevõtte vahendusel
- relvade müügi, valmistamise, ümbertegemise või parandamise tegevusluba omavale ettevõttele

Relva müümise luba ei saa taotleda relva paralleelloa alusel kasutaja.
Relva müümise luba taotle iseteeninduses relvataotlus.politsei.ee (https://relvataotlus.politsei.ee) .
Soovitame iseteenindust kasutada Google Chrome'i veebilehitsejaga.
Riigilõivu saad tasuda iseteeninduses pangalingi kaudu.

Taotluse esitamiseks mine sobivasse teenindusse ja võta kaasa:

- isikut tõendav dokument
- vajadusel relva omamise seaduslikkust tõendav dokument (näiteks pärimistunnistus)