# Taotlemine - Oskustöölisena tööle asumine - Politsei- ja Piirivalveamet

Taotlemine
Elamisluba töötamiseks saad taotleda:

- Eesti välisesinduses (http://vm.ee/en/node/1529) (näiteks saatkonnas)
- Politsei- ja Piirivalveameti teeninduses
Kui viibid välismaal, esita elamisloa taotlus Eesti välisesindusele. Välisesinduste nimekirja leiad siit (http://vm.ee/en/node/1529) . Uuri taotluse esitamise reeglite kohta enne taotluse esitamist konkreetsest välisesindusest.
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg internetikeskkonnas (https://www.politsei.ee/et/kontakt/teeninduspunktid/kmb/index.dot) või numbril 612 3000.
Taotluse esitamiseks pead asutusse kohale minema, et saaksid anda ka sõrmejäljed. Sõrmejälgi ei võeta, kui:

- oled andnud oma sõrmejäljed vähem kui 5 aastat tagasi, näiteks olles varem juba korra elamisluba taotlenud
- sul on tuvastatud sõrmejälgede andmise püsiv võimetus
Kui taotled endale Eestis töötamiseks elamisluba, esita:

- täidetud ankeet – tähtajalise elamisloa taotlus (/files/elamislubade-ankeedid/ee/tahtajaline-elamisluba.pdf)
- täidetud ankeet – andmed lähedaste sugulaste ja perekonnaliikmete kohta (/files/elamislubade-ankeedid/ee/pereliikmete-andmed.pdf)
- isikut tõendav dokument
- 1 värvifoto mõõtmetega 40 × 50 mm
- riigilõivu tasumist tõendav dokument, näiteks maksekorraldus

Menetleja võib vajadusel paluda lisaandmeid või -dokumente.