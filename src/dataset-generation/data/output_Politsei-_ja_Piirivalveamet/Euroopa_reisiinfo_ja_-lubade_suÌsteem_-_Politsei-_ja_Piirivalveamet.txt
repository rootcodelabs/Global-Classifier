# Euroopa reisiinfo ja -lubade süsteem - Politsei- ja Piirivalveamet

Euroopa reisiinfo ja -lubade süsteem (ETIAS) on reisilubade elektrooniline süsteem, mille Euroopa Liit on loonud viisanõudest vabastatud kodanikele, kes reisivad Schengeni alale ning Bulgaariasse, Küprosele ja Rumeeniasse.
ETIAS on sarnane muude elektrooniliste reisilubade süsteemidega, nagu ESTA Ameerika Ühendriikides samuti süsteemidega, mida kasutavad Austraalia, Kanada ja Uus-Meremaa ning mida kavandab Ühendkuningriik.
Kava kohaselt rakendub ETIAS süsteem 2025. aastal.
Süsteemi käivitamisele järgneb kuuekuuline üleminekuperiood, mil reisiloa olemasolu ei nõuta. Üleminekuperioodile järgneb omakorda kuuekuuline nn tähtajapikendus, mil reisija saab erandolukorras ületada piiri üks kord ilma kehtiva ETIAS reisiloata.
Euroopa riigid, mis nõuavad ETIAS reisiluba
30 Euroopa riiki nõuavad viisanõudest vabastatud reisijatelt ETIASe reisiluba.

- Austria
- Taani
- Ungari
- Luksemburg
- Rumeenia
- Belgia
- Eesti
- Island
- Malta
- Slovakkia

- Bulgaaria
- Soome
- Itaalia
- Madalmaad
- Sloveenia
- Horvaatia
- Prantsusmaa
- Läti
- Norra
- Hispaania

- Küpros
- Saksamaa
- Liechtenstein
- Poola
- Rootsi
- Tšehhi Vabariik
- Kreeka
- Leedu
- Portugal
- Šveits
Viisanõudest vabastatud kolmandad riigid
Viisanõudest vabastatud kolmandate riikide kodanikud peavad taotlema ETIAS reisiluba.

- Albaania
- Antigua ja Barbuda
- Argentina
- Austraalia
- Bahama
- Barbados
- Bosnia ja Hertsegoviina
- Brasiilia
- Brunei
- Kanada
- Tšiili
- Colombia
- Costa Rica
- Dominica
- El Salvador
- Gruusia
- Grenada
- Guatemala
- Honduras
- Hongkong
- Iisrael
- Jaapan
- Kiribati
- Macau
- Malaisia
- Marshalli Saared
- Mauritius
- Mehhiko
- Mikroneesia
- Moldova
- Montenegro
- Uus-Meremaa
- Nicaragua
- Põhja-Makedoonia
- Belau
- Panama
- Paraguay
- Peruu
- Saint Kitts ja Nevis
- Saint Lucia

- Saint Vincent ja Grenadiinid
- Samoa
- Serbia
- Seišellid
- Singapur
- Saalomoni Saared
- Lõuna-Korea
- Taiwan
- Ida-Timor
- Tonga
- Trinidad ja Tobago
- Tuvalu
- Ukraina
- Araabia Ühendemiraadid
- Ühendkuningriik
- Ameerika Ühendriigid
- Uruguay
- Venezuela
Reisiloa taotlemine
Viisanõudest vabastatud reisijad peavad täitma elektroonilise taotlusvormi, kasutades kas ETIASe ametlikku veebilehte (https://travel-europe.europa.eu/etias_en) või ametlikku mobiilirakendust.
Reisiloa taotlemise tasu
ETIASe reisiloa taotlemise tasu on 7 eurot. Taotlejad, kes on alla 18-aastased või üle 70-aastased, on selle tasu maksmisest vabastatud. ELi kodanike või kolmandate riikide kodanike pereliikmed, kellel on õigus vabalt liikuda kogu Euroopa Liidus, on samuti tasu maksmisest vabastatud.
Reisiloa taotlemise aeg
Enamik ETIASe taotlusi menetletakse eeldatavalt minutite jooksul. Mõnel juhul võib menetlus kesta kuni 14 päeva, kui taotlejalt nõutakse taotluse menetlemiseks lisateabe või -dokumentide esitamist, või kuni 30 päeva, kui taotleja kutsutakse vestlusele.
Reisiloa kehtivus
ETIAS reisiluba on seotud reisija passiga ning reisiluba kehtib kuni 3 aastat või kuni passi kehtivusaja lõppemiseni, olenevalt sellest, kumb kuupäev on varasem. Kui reisija saab uue passi, peab ta taotlema uue ETIAS reisiloa.
Kehtiva ETIASe reisiloaga võivad viisanõudest vabastatud reisijad viibida lühiajaliselt 30 Euroopa riigi territooriumil kuni 90 päeva 180-päevase ajavahemiku jooksul. Reisiluba ei anna automaatset õigust riiki siseneda või seal viibida. Piirile saabumisel kontrollib piirivalveametnik reisija passi ja muid dokumente ning veendub, kas reisija täidab Schengeni piirieeskirjades (https://en.wikipedia.org/wiki/Schengen_Area#Entry_conditions_for_third-country_nationals) määratletud riiki sisenemise tingimusi.
Reisiloa taotlejal on õigus esitada kaebus, kui talle ETIASe luba ei väljastata , tunnistatakse kehtetuks või tühistatakse. Kaebusi menetlevad ETIASe kasutamist nõudvate Euroopa riikide asjaomased ametiasutused.
EL hoiatab reisijaid mitteametlike ETIASe veebilehtede eest, tuues välja, et kuigi mõnda neist veebilehtedest haldavad ausad ettevõtted, võivad teised tegutseda ebaausalt.
Projekti tegevusi rahastas Euroopa Liit Sisejulgeolekufondi kaudu.