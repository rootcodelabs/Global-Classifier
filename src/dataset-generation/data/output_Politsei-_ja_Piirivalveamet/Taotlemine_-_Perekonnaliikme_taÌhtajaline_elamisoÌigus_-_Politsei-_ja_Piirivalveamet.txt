# Taotlemine - Perekonnaliikme tähtajaline elamisõigus - Politsei- ja Piirivalveamet

Taotlemine
Kuidas taotleda elamisõigust?

- Esita nõutud dokumendid ja tasu riigilõiv.
- Vastuse saad 3 kuu jooksul, elamisloakaart väljastatakse 30 päeva jooksul pärast seda.
Kus saad elamisõigust taotleda?

Elamisõigust saad taotleda Politsei- ja Piirivalveameti teeninduses või e-posti teel digitaalselt allkirjastatult.
Kuidas taotleda elamisõigust Politsei- ja Piirivalveameti teeninduses?
Kui viibid Eestis, esita elamisõiguse taotlus Politsei- ja Piirivalveameti teeninduses.
Selleks broneeri aeg veebis. (https://broneering.politsei.ee/)
Kas pead elamisloa taotlemiseks isiklikult kohale minema?
Taotluse esitamiseks pead asutusse isiklikult kohale minema, et saaksid anda ka sõrmejäljed. Sõrmejälgi ei võeta, kui:

- oled andnud oma sõrmejäljed vähem kui 6 aastat tagasi, näiteks olles varem juba korra elamisluba või elamisõigust taotlenud,
- sul on tuvastatud sõrmejälgede andmise püsiv võimetus.
Milliseid dokumente on vaja, et taotleda tähtajalist elamisõigust pereliikme juurde Eestisse elama asumiseks?
Kui oled Euroopa Liidu kodaniku pereliige ja taotled endale tähtajalist elamisõigust Eestis, esita:
- tähtajalise elamisõiguse taotlus (https://www.politsei.ee/files/dokumendid/ankeedid/2023/to-top-taotlus-est-eng-27.12.2023.pdf?a5b2ac804a)
- andmed lähedaste sugulaste ja perekonnaliikmete kohta (https://www.politsei.ee/files/dokumendid/ankeedid/2023/elkpereliikmed-27.12.2023.pdf?f4aea5204c)
- EL-i kodaniku kinnitus pereliikme elama asumiseks Eestisse (/files/dokumendid/ankeedid/2024_6/elkkinnitus-regrel-20170111.pdf?261e175e6f)
- dokument, mis tõendab, et oled Euroopa Liidu kodaniku pereliige, näiteks abielutunnistus, lapsendamist tõendav dokument või muu asjakohane dokument
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus
Menetleja võib vajadusel paluda lisaandmeid või -dokumente.

Migratsiooninõustaja on sulle igal sammul abiks. Küsi migratsiooninõustajalt. (https://www.politsei.ee/et/migratsiooninoustajad)