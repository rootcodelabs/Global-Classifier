# Tingimused - Oskustöölisena tööle asumine - Politsei- ja Piirivalveamet

Tingimused
Oskustööline on välismaalane, kes asub Eestis tööle tavatingimustel. Lisaks tavajuhtudele eristatakse veel:

- renditöötajaid
- hooajatöötajaid
- EL-ist lähetatud töötajaid
Eestis saab teatud erandjuhtudel lühiajaliselt töötada seda Politsei- ja Piirivalveametis registreerimata, kui viibid riigis seaduslikult.
Töötamise õigus on näiteks, kui:

- töö kestab kuni 5 päeva 30 päeva jooksul
- viibid Eestis pärast elamisloa lõppemist lubatud perioodil
Taotle elamisluba töötamiseks, kui tuled Eestisse tööle enam kui 270 päevaks järjestikuse 365 päeva ehk 1 aasta jooksul.
Kui tuled tööle lühemaks perioodiks, võib tööandja registreerida sinu lühiajalise töötamise. Lühiajaliselt Eestis töötamiseks taotle viisa pärast töötamise registreerimist.

- Sul on töökohale sobiv haridus, töökogemus, tervis ning vajalikud erialaoskused ja teadmised.
- Tööandja on Eestis registreeritud.
- Tööandja maksab sulle töötasu, mis on vähemalt võrdne Eesti keskmise brutopalgaga.
- Tööandja taotleb töötukassalt loa töökohale välismaalase värbamiseks.
- Asud pärast elamisloa saamist Eestisse elama ja registreerid oma elukoha rahvastikuregistris (https://www.eesti.ee/portaal/portaal.sisene?level=30&loc=%21rrteenus.avaldused%3Ftab%3Duusavaldus%26tutvustus%3D1%26aliik%3DA01) .
Kui tuled Eestisse tööle ajutiselt, saab tööandja sulle taotleda ka lühiajalise töötamise registreerimist.

- Leia sobiv töökoht.
- Esita nõutud dokumendid ja tasu riigilõiv.
- Vastuse saad 2 kuu jooksul, elamisloakaart väljastatakse 30 päeva jooksul pärast seda.