# Tööandja kohustused - Eestis töötamise info tööandjale - Politsei- ja Piirivalveamet

Tööandja kohustused
Millised kohustused on tööandjal seoses välismaalase värbamisega?
Kutsuja on kohustatud:

- kontrollima, et Eestisse kutsutud välismaalasel on Eestis viibimiseks seaduslik alus
- võtma välismaalase Eestis vastu
- tagama vajadusel välismaalase majutamise
- kandma vajadusel välismaalase Eestis viibimise ja Eestist lahkumise kulud
Välismaalase värbamisel lasub tööandjal ka teavitamiskohustus.
Milline on tööandja teavitamiskohustus seoses välismaalase värbamisega?
Tööandja on kohustatud Politsei- ja Piirivalveametit kirjalikult teavitama:

- välismaalase tööleasumisest
- lühiajalise töötamise registreerinud välismaalasega töölepingu sõlmimata jätmisest
- välismaalase tööle asumata jätmisest
- töölepingu ennetähtaegsest lõpetamisest
- välismaalase töötamise tegelikust lõpetamisest
Tööandjal ei lasu teavitamiskohustust juhul, kui nimetatud asjaolud registreeritakse Maksu- ja Tolliameti töötamise registris.

Migratsiooninõustaja on sulle igal sammul abiks. Küsi abi migratsiooninõustajalt. (https://www.politsei.ee/et/migratsiooninoustajad)