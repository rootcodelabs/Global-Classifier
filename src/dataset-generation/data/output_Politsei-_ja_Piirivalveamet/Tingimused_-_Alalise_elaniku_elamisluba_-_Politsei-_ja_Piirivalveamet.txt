# Tingimused - Alalise elaniku elamisluba - Politsei- ja Piirivalveamet

Tingimused
Millal saad taotleda alalise elaniku elamisluba?
Saad taotleda elamisluba, kui:

- oled elanud Eestis püsivalt 5 aastat tähtajalise elamisloa alusel vahetult enne elamisloa taotluse esitamist
- sul on kehtiv tähtajaline elamisluba
- sinu elukohaandmed on kantud rahvastikuregistrisse (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)
- sul on püsiv legaalne sissetulek Eestis äraelamiseks
- sul on Eesti Tervisekassa ravikindlustus
- oled täitnud integratsiooninõude ja oskad eesti keelt vähemalt B1 või sellele vastaval tasemel.
Elamisloa taotlemisel kehtivad eritingimused, kui oled alla 15-aastane laps, sul on Euroopa Liidu sinine kaart, oled asunud Eestisse elama enne 1. juulit 1990 või sul on olnud Eesti kodakondsus. Küsi migratsiooninõustajalt. (https://www.politsei.ee/et/migratsiooninoustajad)
Kuidas täita integratsiooninõue?
Eesti keele oskust hinnatakse eksamil. Vaata infot eksami sooritamise kohta. (https://harno.ee/eesti-keele-tasemeeksamid)
Kui oled omandanud eesti keeles põhi-, kesk- või kõrghariduse, siis ei ole vaja eksamit sooritada. Keelenõudest on vabastatud ka alla 15 ja üle 65 aastased ning piiratud teovõimega isikud.