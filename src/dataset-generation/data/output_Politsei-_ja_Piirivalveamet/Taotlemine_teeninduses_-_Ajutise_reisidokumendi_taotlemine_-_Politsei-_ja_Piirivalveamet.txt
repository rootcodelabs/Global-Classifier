# Taotlemine teeninduses - Ajutise reisidokumendi taotlemine - Politsei- ja Piirivalveamet

Taotlemine teeninduses
Taotlemine teeninduses
Ajutist reisidokumenti saad taotleda teenindustes. Taotlemiseks leia endale sobiv teenindus ning võta sinna kaasa isikut tõendav dokument.
Soovi korral saad taotlemiseks teeninduses aja broneerida.
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Ajutise reisidokumendi taotlemine lapsele
Kui taotled dokumenti alla 15-aastasele lapsele ja talle ei ole varem isikut tõendavat dokumenti välja antud ja tema andmed ei ole kantud Eesti rahvastikuregistrisse, esita lapse sünnitunnistus
Ajutise reisidokumendi taotlemine tavakorras
Ajutise reisidokumendi tegemine võtab aega maksimaalselt 30 päeva pärast taotluse menetlusse võtmist.
Ajutise reisidokumendi taotlemine kiirkorras
Ajutist reisidokumenti ei saa kiirkorras taotleda.
Ajutise reisidokumendi kättesaamise volitus
Kui tahad dokumendile järgi saata enda poolt volitatud inimese, siis tuleks seda otsustada taotluse esitamisel. Volitatud inimene peab dokumendi kättesaamisel esitama enda kehtiva Eesti isikut tõendava dokumendi.
Sõrmejälgede andmine
Ajutise reisidokumendi taotlemisel tuleb taotlejal anda sõrmejäljed.
Dokumendifoto
Ajutise reisidokumendi taotlemiseks on vaja ühte värvifotot.
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Dokumendifoto tegemine teeninduses
Kõigis teenindustes (v.a Keilas) saab digikioskis teha tasuta dokumendifoto.
Digitaalse dokumendifoto saatmine
Soovi korral on võimalik digitaalne dokumendifoto saata e-postiga aadressil .
Soovi korral on võimalik digitaalne dokumendifoto saata e-postiga aadressil .
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Riigilõivud alates 1. jaanuar 2025
Ajutise reisidokumendi riigilõiv on 60 €.
Üldtingimustel Eesti vanaduspensioni ikka jõudnule on ajutise reisidokumendi riigilõiv 25 €.
Keskmise, raske või sügava puudega inimesel on õigus soodustusele ja riigilõiv on 25 €. Soodustuse saamiseks tuleb teeninduses esitada puuet tõendav dokument.
Alla 18-aastase lapse puhul on ajutise reisidokumendi riigilõiv 25 €.
Riigilõivu tasumine teeninduses
Teeninduses saab riigilõivu tasuda:
- sularahas
- kaardimaksena
- kliendiarvutis
American Express kaardiga riigilõivu tasuda ei saa.
Ajutise reisidokumendi taotlemine eestkostetavale
Eestkostetava eest saab ajutise reisidokumendi taotluse esitada ainult tema eestkostja.
Võta teenindusse kaasa eestkostet tõendav dokument.