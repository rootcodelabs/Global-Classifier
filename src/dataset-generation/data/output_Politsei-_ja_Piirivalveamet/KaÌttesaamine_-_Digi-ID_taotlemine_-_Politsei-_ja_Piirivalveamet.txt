# Kättesaamine - Digi-ID taotlemine - Politsei- ja Piirivalveamet

Kättesaamine
Digi-ID kättesaamine teeninduses
Teeninduses digi-ID ei väljastata.
Kättesaamine kaupluses
Kaupluses saad uue dokumendi kätte vaid juhul, kui sul on kaasas PPA poolt väljaantud kehtiv dokument.
Kui lähed järgi uuele samaliigilisele dokumendile ja vana veel kehtib, siis peab vana dokumendi kaasa võtma - näiteks ID-kaardi kättesaamiseks peab kaasas olema veel kehtiv ID-kaart.
Kaupluses dokumendi kättesaamine on tasuline. Teenuse eest saab tasuda dokumendi kättesaamisel teenusepakkuja juures.
Dokument on võimalik kätte saada kindlates kauplustes nende lahtiolekuaegadel.
Vaata kaupluste nimekirja. (https://www.politsei.ee/et/dokumendi-kaettesaamine-kaupluses)
Kaupluses dokumendi kättesaamise hinnad
Üle 15-aastastele maksab dokumendi kättesaamine 8 eurot iga dokumendi kohta.
Alla 15-aastastele maksab dokumendi kättesaamine 4,8 eurot iga dokumendi kohta.
Üldtingimustel vanaduspensionini jõudnutele ja puudega inimestele maksab dokumendi kättesaamine 4,8 eurot iga dokumendi kohta.
Digi-ID taotlemine tavakorras
Tavakorras digi-ID tegemine võtab aega maksimaalselt 30 päeva pärast taotluse menetlusse võtmist.
Digi-ID taotlemine välismaal
Välisesindusse dokumendi tellimine maksab lisaks riigilõivule 20 €.
Digi-ID tegemine võtab aega maksimaalselt 30 päeva pärast taotluse Eestisse jõudmist ja menetlusse võtmist.
Välismaalt tellitud digi-ID kättesaamisel tuleb arvestada pikema ajaga, sest dokumentide transport Eesti Vabariigi välisesindusse võtab rohkem aega.
Dokumendi välisesindusse jõudmise ja kättesaamise küsimustes võta ühendust välisesindusega, kuhu dokumendi tellisid.
Juba välisesindusse saadetud digi-ID kätte saamise koha muutmine on tasuline. Rohkem infot leiab välisministeeriumi kodulehelt.
Dokumendi väljastuskoha muutmine
Dokumendi väljastuskoha muutmine on tasuline.
Kui sinu dokument asub teeninduses ning soovid muuta selle väljastuskohta, esita vabas vormis avaldus aadressile ja esita lisaks riigilõivu tasumist tõendav dokument.
Riigilõivu maksmise info. (https://www.politsei.ee/et/juhend/riigiloivude-maeaerad)
Kui tellisid dokumendi Eesti Vabariigi välisesindusse ning soovid muuta selle väljastuskohta, siis palun võta ühendust välisesindusega.
Eesti Vabariigi välisesindused. (https://vm.ee/et/reisi-ja-konsulaarinfo/valisesindused)
Eestis: kauplusest kauplusesse
Dokumendi väljastuskoha muutmine maksab 10 €.
Dokumendi väljastuskoht muudetakse avalduse alusel 30 päeva jooksul pärast riigilõivu laekumist.
Eestist välismaale: kauplusest Eesti Vabariigi välisesindusse
Dokumendi saatmine Eestist välismaale maksab 30 €.
Välismaale dokumentide saatmiseks tähtaegu ei ole ette nähtud ja dokumendi välismaale jõudmine võib võtta aega. Välisesindus võtab sinuga ühendust, kui dokument on kohale jõudnud.
Välismaal: Eesti Vabariigi välisesindusest välisesindusse
Ühest välisesindusest teise välisesindusse dokumendi saatmine maksab 80 €.
Välismaal: Eesti Vabariigi esindusest kauplusesse
Eesti Vabariigi välisesindusest kauplusesse dokumendi saatmine maksab 80 €.