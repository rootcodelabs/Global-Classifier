# Taotlemine iseteeninduses - Välismaalase passi taotlemine täiskasvanule - Politsei- ja Piirivalveamet

Taotlemine iseteeninduses
(https://etaotlus.politsei.ee/vid/login)
Iseteeninduses saad välismaalase passi taotleda kui elamisloa kehtivuse lõpuni on jäänud rohkem kui 6 kuud.
Iseteeninduses dokumendi taotlemisel saad kasutada kuni 183 päeva enne seda teeninduse digikioskis tehtud:

- pilti
- sõrmejälgi
- allkirjanäidist
Digikioski kasutamisel pead sisestama oma isikukoodi.
Iseteeninduses saad taotleda:

- korduvat välismaalase passi täiskasvanule
- välismaalase passi alaealisele lapsele
Juhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.
Iseteeninduses passi taotlemiseks on vaja:
- elamisloakaarti koos ID-kaardi lugejaga, mobiil-ID või internetipanka
- elamisloakaardi või mobiil-ID PIN-koode
- nõuetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)
- internetiühendusega arvutit
- uusimat versiooni ID-tarkvarast (https://installer.id.ee/?lang=est)
Riigilõivud alates 1. jaanuar 2025
Välismaalase pass
Välismaalase passi riigilõiv on iseteeninduses taotlemisel 50€.
Üldtingimustel Eesti vanaduspensioni ikka jõudnule on välismaalase passi riigilõiv iseteeninduses taotlemisel 20 €.
Keskmise, raske või sügava puudega inimesel on õigus soodustusele ja välismaalase passi riigilõiv on iseteeninduses taotlemisel 20 €.
Välismaalase passi taotlemisel kiirkorras on riigilõiv 250 €.
Elamisloakaart ja välismaalase pass
Elamisloakaardi ja välismaalase passi riigilõiv on iseteeninduses taotlemisel 80€.
Üldtingimustel Eesti vanaduspensioni ikka jõudnule on elamisloakaardi ja välismaalase passi riigilõiv iseteeninduses taotlemisel 35 €.
Keskmise, raske või sügava puudega inimesel on õigus soodustusele ning elamisloakaardi ja välismaalase passi riigilõiv on iseteeninduses taotlemisel 35 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).