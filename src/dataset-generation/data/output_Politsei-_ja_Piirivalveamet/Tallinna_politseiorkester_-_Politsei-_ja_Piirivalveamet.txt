# Tallinna politseiorkester - Politsei- ja Piirivalveamet

Alates 1. jaanuar 2022 kuulub orkester Tallinna linna koosseisu ja kannab nime Tallinna politseiorkester.
Politsei- ja piirivalveorkester on Politsei- ja Piirivalveametit esindav 30 liikmeline professionaalsetest muusikutest koosnev kollektiiv. Orkestrit juhendab dirigent Riivo Jõgi. Loodud 2010 endise Politsei ja Eesti Piirivalve Orkestri baasil. Orkestri esinemiste ampluaa on lai ja kontserdikalender stiililiselt mitmekülgne. Sinna kuulub esinemisi nii Politsei- ja Piirivalveameti kui riiklikel üritustel, kontserte muusikafestivalidel, kontserdisaalides jm. avalikel kui ka kinnistel üritustel.
Koostööd on tehtud pea enamus Eesti tuntuimate instrumentaal ja vokaalsolistidega ning välja antud hulganisti heliplaate erinevate solistide ja koosseisudega. Orkester on osalenud ka mitmetel muusika- ja tattoo festivalidel väljapool Eesti riigi piire, sh Austraalias, Kanadas, Hispaanias, Saksamaal, Soomes, Venemaal, Taanis, Hollandis jm.
Orkestri ametliku kodulehe leiab siit. (https://www.ppaorkester.ee/)
Politsei- ja piirivalveorkestri Big Band on orkestri jazziarmastajatest muusikutest koosnev koosseis, kes Eesti muusikamaastikul tegutsenud 19 aastat. Big bandi dirigent on Siim Aimla. Samaväärselt orkestriga 2010 aastal ühinenud endise politsei- kui piirivalve bigbändi panus Eesti muusikaelule on olnud suur.
Mõlemat koosseisu saab pidada bigbändimuusika taaselustajateks ning varjusurmast väljatoojateks taasiseseisvunud Eesti riigis, antud muusikaliigi populariseerijateks ning paljude Eesti noorte jazzmuusikute hüppelavaks. Politsei- ja Piirivalveorkestri bigbändi koosseisu kuulub mitmeid Eesti muusikaelus tuntud ja tunnustatud jazzmuusikuid, nende seas Jaak Oserov, Danel Aljo, Ülo Mälgand, Peedu Kass, Roland Karu, Eno Kollom jpt.
Politsei- ja piirivalveorkestri / bigbändi solistid on olnud: Antti Sarppila, Esko Heikkinen, Antti Rissanen, Petri Juutilainen, Joonatan Rautio (Soome), Tõnis Mägi, Ivo Linna, Bonzo, Kaire Vilgats, Birgit Varjun, Liisi Koikson, Gerli Padar, Tanel Padar, Ott Lepland, Sofia Rubina, Marvi Vallaste, Hedvig Hanson, Dave Benton, Karl Madis, Mart Sander, ansamblid Ultima Thule, Ro:Toro, TÜ Meeskoor jpt.
Kontakt: Kristiina Veerde, orkestri juhataja / tel +372 57 705 829