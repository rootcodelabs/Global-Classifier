# Taotlemine iseteeninduses - ID-kaardi taotlemine täiskasvanule - Politsei- ja Piirivalveamet

Taotlemine iseteeninduses
(https://etaotlus.politsei.ee/#/login)
Iseteeninduses dokumendi taotlemisel saad kasutada 183 päeva jooksul enne seda teeninduse digikioskis tehtud:

- pilti
- sõrmejälgi
- allkirjanäidist

Digikioskis kasutamisel pead sisestama oma isikukoodi.
Iseteeninduses saab Eesti kodanik taotleda:

- korduvat ID-kaarti täiskasvanule
- ID-kaarti alaealisele lapsele
Juhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.
Iseteeninduses ID-kaardi taotlemiseks on vaja:
- ID-kaarti koos ID-kaardi lugejaga, mobiil-ID või internetipanka
- ID-kaardi või mobiil-ID PIN-koode
- nõuetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)
- internetiühendusega arvutit
- uusimat versiooni ID-tarkvarast (https://installer.id.ee/?lang=est)
Riigilõivud alates 1. jaanuar 2025
ID-kaart
ID-kaardi riigilõiv on iseteeninduses taotlemisel 35 €.
Üldtingimustel Eesti vanaduspensioni ikka jõudnule on ID-kaardi riigilõiv iseteeninduses taotlemisel 15 €.
Keskmise, raske või sügava puudega inimesel on õigus soodustusele ja ID-kaardi riigilõiv on iseteeninduses taotlemisel 15 €.
ID-kaardi taotlemisel kiirkorras on riigilõiv 250 €.
Välisesindusse dokumendi tellimine maksab lisaks riigilõivule 20 €.
ID-kaart ja Eesti kodaniku pass
ID-kaardi ja Eesti kodaniku passi riigilõiv on iseteeninduses taotlemisel 70€.
Üldtingimustel Eesti vanaduspensioni ikka jõudnule on ID-kaardi ja Eesti kodaniku passi riigilõiv iseteeninduses taotlemisel 30 €.
Keskmise, raske või sügava puudega inimesel on õigus soodustusele ning ID-kaardi ja Eesti kodaniku passi riigilõiv on iseteeninduses taotlemisel 30 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).

Sertifikaatide peatamine 1777 või 677 3377