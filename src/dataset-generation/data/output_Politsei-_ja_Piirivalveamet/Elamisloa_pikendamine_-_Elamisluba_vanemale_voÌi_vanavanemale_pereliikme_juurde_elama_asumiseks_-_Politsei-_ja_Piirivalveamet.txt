# Elamisloa pikendamine - Elamisluba vanemale või vanavanemale pereliikme juurde elama asumiseks - Politsei- ja Piirivalveamet

Elamisloa pikendamine
Kuidas pikendada elamisluba?

- Taotle elamisloa pikendamist vähemalt 2 kuud enne elamisloa lõppemist.
- Esita nõutud dokumendid ja tasu riigilõiv.
- Õigeaegselt esitatud taotlusele saad vastuse hiljemalt 10 päeva enne kehtiva elamisloa lõppemist.
Kui andsid sõrmejäljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.
Kuidas taotleda elamisloa pikendamist Politsei- ja Piirivalveameti teeninduses?
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis.
Millised dokumendid pead esitama elamisloa pikendamiseks?
Kui taotled elamisloa pikendamist, esita:
- tähtajalise elamisloa pikendamise taotlus (https://www.politsei.ee/files/dokumendid/ankeedid/2023_03/tep-taotlus-est-08.02.2024.pdf?f4680da745)
- andmed lähedaste sugulaste ja perekonnaliikmete kohta ja taotlemisel nõutud dokumendid (https://www.politsei.ee/files/dokumendid/ankeedid/2023/pereliikmed-est-27.12.2023.pdf?d1f55577c5) vaid sel juhul, kui andmed on muutunud
- Lapse või lapselapse kutse (/files/dokumendid/ankeedid/2023_4/esttaisealiselapsevoilapselapsekutse-est.pdf?17ce73ac1c) , mille täidab ja allkirjastab laps või lapselaps või kirjalik kinnitus, et andmed ei ole muutunud
- eluloolised andmed (https://www.politsei.ee/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)
- lisaankeet (https://www.politsei.ee/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus.
Menetleja võib vajadusel paluda lisaandmeid või -dokumente.
Loe välisriigis välja antud dokumentide nõuete kohta. (http://vm.ee/et/avaliku-dokumendi-legaliseerimine)
Kui kiiresti otsustatakse elamisloa pikendamine?
Otsus elamisloa pikendamise või sellest keeldumise kohta tehakse hiljemalt 10 päeva enne sinu elamisloa kehtivusaja lõppemist, kui esitasid pikendamise taotluse 2 kuud enne elamisloa kehtivuse lõppemist.