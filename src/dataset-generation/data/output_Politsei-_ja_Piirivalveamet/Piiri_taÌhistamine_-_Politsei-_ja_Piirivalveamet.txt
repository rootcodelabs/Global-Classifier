# Piiri tähistamine - Politsei- ja Piirivalveamet

Maismaal EV piiriposti juures viibimine on piirirežiimi rikkumine!
Riigipiiri läheduses liikudes, jälgi viitasid ja märke enda ümber ja veendu, et sa ei rikuks seadust ning tagatud oleks õiguskuulekus ning ohutus.
Maismaa

- Politseil on õigus piirata isikute liikumist ja viibimist riigipiiri lähedasel alal
- Politseil on õigus teostada isikute dokumentide kontrolli riigipiiri läheduses, vajadusel toimetada ametiruumidesse
- Piiririba vahetus läheduses on piirirežiimi tähistavad hoiatusmärgid, millest edasiliikumine või viibimine piiriposti juures on keelatud
- Piirikontrolli taaskehtestamisel sisepiiril (nt Eesti-Läti riigipiirl) kehtivad välispiiri ületamise nõuded ( vt Riigipiiri seadus §11 3 (https://www.riigiteataja.ee/akt/RiPS#para11b3) )
Piiri tähistamine maismaal

Piiriveekogul
Ujuvvahendite liikumine Narva jõel ja Narva jõe lähtesse Peipsi järvest, samuti Lämmijärvest Pihkva järve on lubatud mööda pealaevateed. Ujuvvahendid võivad läheneda välispiirile (st riigipiirle) ujuvahendil:

- Peipsi järvel kuni 200 meetri
- Narva veehoidlal, Lämmijärvel ja Pihkva järvel kuni 50 meetri ning
- Vaniku, Pattina, Kriiva ja Pabra järvel kuni 20 meetri kaugusele
Kalapüük ja jääl viibimine on lubatud välispiirist
- Narva jõel, Vaniku, Pattina, Kriiva ja Pabra järvel kuni 20 meetri
- Narva veehoidlal, Lämmijärvel ja Pihkva järvel kuni 50 meetri ning
- Narva lahel ja Peipsi järvel kuni 200 meetri
Viibimine Narva jõe kuivsängis alates veehoidla tammist kuni raudteesillani on keelatud
Viibimine Narva jõel, Narva veehoidlal, Vaniku, Pattina, Kriiva ja Pabra järvel ning seal asuvatel väikesaartel ajavahemikul pool tundi pärast päikese loojumist kuni pool tundi enne päikesetõusu on politsei loata keelatud
Registreeri piiriveekogule minek lähimas kordonis, küsi lisa informatsiooni ja teavita piiriveekogult tagasitulek (/et/liikumine-piiriveekogul)
Peipsi järvele või selle jääle mineku kaugemale kui üks kilomeeter kaldast ning sealt tagasituleku peab registreerima kordonis
Piiri tähistamine piiriveekogul
Piirivööndi tähistamine
Piirivööndit tähistavate märkida üles panemise eesmärgiks oli peaasjalikult suurema selguse loomine inimestele, kes toimetavad piirivööndis, sest erinevatest välispiiri lähedal toimuvatest ettevõtmistest, mis võivad piirivalvamist mõjutada, on kohustus PPA-d teavitada. Teavitama peab näiteks droonide lennutamisest, jahipidamisest ning võistluste ja ürituste korraldamisest piirilähedal, samuti ka kõigist teistest tegevustest, mis võivad mõjutada piiri valvamist. Kuigi selle nõude vastu üldiselt eriti tihti ei eksita, on inimestel tänu üles pandud märkidele varasemast lihtsam mõista, kust täpselt piirivöönd jookseb.
Lisaks tähistavad need märgid ühtlasi ka piirkonda, kus PPA viib läbi erinevaid piiri valvamisega seotud tegevusi – näiteks inimeste ja sõidukite kontrolli – et ennetada, avastada ja tõkestada ebaseaduslikku piiriületust ning piiriülest kuritegevust.

- Riigipiiri seadus § 61. Piirivöönd (https://www.riigiteataja.ee/akt/103022023037?leiaKehtiv)
- Piirivööndi kehtestamine ja selle laiuse määramine (https://www.riigiteataja.ee/akt/118122021001)