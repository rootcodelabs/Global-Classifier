# Taotlusankeedi täitmise juhend - Politsei- ja Piirivalveamet

Isikut tõendavate dokumentide taotlusankeedi leiad siit (/files/Dokumentide%20taotlemise%20ankeedid/isikut-t-endavate-dokumentide-taotlusankeet-est-2019-01-14.pdf?5bc7e0c8ec) .
Ankeedi täitmine arvutis

- Ankeedi avamiseks on vaja Adobe Acrobat Readerit
- Soovitame ankeedi avamiseks kasutada veebilehitsejat Microsoft Edge või Mozilla Firefox
- Kui kasutad veebilehitsejana Google Chrome või Safarit, siis salvesta ankeet enne täitmist oma arvutisse
- Täida ankeet arvuti ekraanil, eesti keeles ja trükitähtedega
Ankeedi täitmine paberil

- Prindi taotlusankeet
- Täida ankeet tumeda pasta- või tindipliiatsiga, eesti keeles ja trükitähtedega
- Ankeedil ei tohi olla parandusi
Ankeedile kirjuta:

- isikuandmed
- kontaktandmed
- taotletavad dokumendid ja väljastuskoht
Taotleja isikuandmete täitmine

- Kirjuta ankeedile enda isikuandmed – eesnimi, perekonnanimi, isikukood või sünniaeg, sünnikoht, sugu, kodakondsus(ed)
- Kui taotled dokumenti lapsele, siis kirjuta ankeedile lapse isikuandmed
Taotleja kontaktandmete täitmine

- Kirjuta ankeedile kontaktandmed, millel saame sinuga taotlusega seotud küsimustes vajadusel ühendust võtta
- Võimalusel kirjuta ankeedile e-posti aadress, kuhu saadame teate dokumendi valmimisest (v.a välisesindusse tellimisel).
Allkirjanäidise esitamine
- Kui saadad ankeedi posti teel, siis kirjuta allkirjanäidis ankeedi ülaservas asuvasse kasti – jälgi, et allkiri ei ületaks etteantud piire.
- Kui saadad ankeedi e-posti teel, siis kirjuta allkirjanäidis valgele paberile, skaneeri see arvutisse või pildistada üles oma mobiiltelefoniga. Salvesta allkirjanäidis JPG formaadis failina
- Allkirjanäidis kirjuta ühtlase joonega - jälgi, et allkirja joonele ei jääks heledamaid kohti, mittevajalikke katkestusi, liigseid täppe või kriipse, parandusi jms
Lapse allkirjanäidis

- Alla 7aastase lapse või allkirjavõimetu taotleja allkirjaväli jääb tühjaks
- 7-14aastane laps või eestkostetav võib kirjutada taotlusankeedile allkirjanäidise, kuid see ei ole kohustuslik
- Alates 15aastaselt on allkirjanäidise esitamine kohustuslik
Kadunud või varastatud dokumendi andmed

- Kui sinu eelmine dokument on kadunud või varastatud, täida vastavad väljad (dokumendi nimetus, kadumise või varguse kuupäev)
Taotleja seadusjärgne esindaja

- Taotleja seadusjärgseks esindajaks on lapsevanem või eestkostja
- Kui taotluse esitab lapsevanem või eestkostja, siis tuleb ankeedile kirjutada tema kui seadusjärgse esindaja andmed – eesnimi, perekonnanimi, isikukood või sünniaeg
- Kui esindajaks on asutus, tuleb lisada asutuse nimi ja registrikood.
Ankeedil esitatud andmete kinnitamine

- Kui saadad ankeedi posti teel, siis kirjuta andmeid kinnitav allkiri ankeedi mõlema lehekülje lõpus asuvale väljale
- Kui saadad ankeedi e-posti teel, siis allkirjasta ankeet digitaalselt
Andmete kinnitamine lapse ankeedil
- Alla 15aastase lapse taotluse esitab ja allkirjastab lapsevanem või eestkostja
- Kui 15-17aastane laps esitab taotluse, kinnitab ta andmete õigsust oma allkirjaga ise
- Kui 15-17aastase lapse taotluse esitab lapsevanem või eestkostja, kinnitab andmete õigsust tema

Vaata dokumendifoto nõudeid ja juhiseid. (https://www.politsei.ee/et/dokumendifoto-nouded-ja-juhised)
Lisaküsimuste puhul helista numbrile 612 3000 või kirjuta e-posti aadressile .