# Kättesaamine - Ajutise reisidokumendi taotlemine - Politsei- ja Piirivalveamet

Kättesaamine
Aja broneerimine teeninduses
Teeninduses dokumendi kätte saamiseks on võimalik aeg broneerida.
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Ajutise reisidokumendi taotlemine tavakorras
Ajutise reisidokumendi tegemine võtab aega maksimaalselt 30 päeva pärast taotluse menetlusse võtmist.
Tulen ajutisele reisidokumendile ise järgi
Uue dokumendi kättesaamiseks võta kaasa oma vana ajutine reisidokument.
Saadan ajutisele reisidokumendile järgi enda volitatud esindaja
Volitatud isikule väljastatakse dokument vaid juhul, kui tegemist on teeninduses või Eesti Vabariigi välisesinduses kohapeal esitatud taotlusega ning volitus on esitatud juba dokumenditaotluse esitamisel. Kui dokumendile tuleb järgi sinu poolt volitatud esindaja, siis peab ta kaasa võtma enda kehtiva Eesti isikut tõendava dokumendi.
Dokumendi väljastuskoha muutmine
Dokumendi väljastuskoha muutmine on tasuline.
Kui sinu dokument asub teeninduses ning soovid muuta selle väljastuskohta, esita vabas vormis avaldus aadressile ja esita lisaks riigilõivu tasumist tõendav dokument.
Riigilõivu maksmise info. (https://www.politsei.ee/et/juhend/riigiloivude-maeaerad)
Kui tellisid dokumendi Eesti Vabariigi välisesindusse ning soovid muuta selle väljastuskohta, siis palun võta ühendust välisesindusega.
Eesti Vabariigi välisesindused. (https://vm.ee/konsulaar-viisa-ja-reisiinfo/eesti-vabariigi-valisesindused)
Eestis: teenindusest teenindusse
Dokumendi väljastuskoha muutmine maksab 10 €.
Eestis: teenindusest teenindusse
Dokumendi väljastuskoha muutmine maksab 10 €.
Dokumendi väljastuskoht muudetakse avalduse alusel 30 päeva jooksul pärast riigilõivu laekumist.
Eestist välismaale: teenindusest Eesti Vabariigi välisesindusse
Dokumendi saatmine Eestist välismaale maksab 30 €.
Välismaale dokumentide saatmiseks tähtaegu ei ole ette nähtud ja dokumendi välismaale jõudmine võib võtta aega. Välisesindus võtab sinuga ühendust, kui dokument on kohale jõudnud.
Välismaal: Eesti Vabariigi välisesindusest välisesindusse
Ühest välisesindusest teise välisesindusse dokumendi saatmine maksab 80 €.
Välismaal: Eesti Vabariigi esindusest teenindusse
Eesti Vabariigi välisesindusest teenindusse dokumendi saatmine maksab 80 €.