# ID-kaardi kasutaja meelespea - ID-kaardi taotlemine täiskasvanule - Politsei- ja Piirivalveamet

ID-kaardi kasutaja meelespea
Vaata, mida teha siis, kui ID-kaart on kadunud või varastatud. (https://www.politsei.ee/et/id-kaart-on-kadunud-voi-varastatud)
- Ära anna oma dokumenti kellegi teise kätte.
- Hoia PIN-koode salajas ja turvalises kohas.
- Võimaluse korral õpi PIN-koodid pähe.
- Ära vääna ega painuta dokumenti.
- Väldi dokumendi kokkupuudet teravate ja metallesemetega (võtmed, mündid).
- Kaitse dokumenti järskude temperatuurikõikumiste, niiskuse, pikaajalise otsese päikesevalguse, keemiliste ainete ning nende aurude eest.
- Paigalda arvutisse uusim tarkvara aadressilt www.id.ee (http://www.id.ee) .
- Laadi alla uuendused, mida pakub arvuti operatsioonisüsteem, turvatarkvara, veebilehitseja ja tarkvara.
- Sertifikaatide kasutustingimused on kättesaadavad aadressil www.id.ee/kasutustingimused (http://www.id.ee/kasutustingimused) .
- ID-kaardi elektroonilise kasutamise küsimustes võta ühendust ID kasutajatoega kirjaliku vormi kaudu aadressil www.id.ee (https://www.id.ee/) .
- Kaardi töökindluse tagamiseks hoia dokument kaardilugejas üksnes vajalikeks toiminguteks.
- Teave toetatud kaardilugejate kohta on leitav aadressil www.id.ee (http://www.id.ee) .
PIN-koodid on kadunud, varastatud või ununenud
Uute PIN-koodide saamiseks pöördu Politsei- ja Piirivalveameti teenindusse (https://www.politsei.ee/et/asukohad/teenindused) või Eesti Vabariigi välisesindusse.
Dokument on kadunud või varastatud
Sertifikaatide peatamiseks helista numbrile 677 3377. Kui leiad dokumendi üles, saad sertifikaadid Politsei- ja Piirivalveameti teeninduses või Eesti Vabariigi välisesinduses taas aktiveerida.
Dokumendi kehtetuks tunnistamiseks esita avaldus Politsei- ja Piirivalveameti teeninduses (https://www.politsei.ee/et/asukohad/teenindused) , digiallkirjastatult e-posti aadressile või taotle uus dokument.
Politsei ei tagasta hoiule toodud kaotatud isikut tõendavaid dokumente kuna nende edaspidine kasutamine pole turvaline. Politseisse toodud isikut tõendav dokument tunnistatakse kehtetuks ja tuleb taotleda uus. Dokumendi kehtetuks tunnistamise seaduslikuks aluseks on isikut tõendavate dokumentide seadus (https://www.riigiteataja.ee/akt/120062022057?leiaKehtiv#para13) .
Isikuandmed on muutunud
Taotle uus dokument 30 päeva jooksul. Kõik varem väljastatud dokumendid (sh mobiil-ID ja digi-ID) tunnistatakse kehtetuks.
ID kasutajatugi www.id.ee (https://www.id.ee/)