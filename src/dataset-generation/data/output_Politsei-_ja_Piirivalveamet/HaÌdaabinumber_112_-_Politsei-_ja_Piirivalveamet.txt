# Hädaabinumber 112 - Politsei- ja Piirivalveamet

Hädaabinumbrile 112 helista siis, kui vajad politsei kiiret abi ja tahad teatada korrarikkumisest, kuriteost või liiklusõnnetusest.
Hädaabinumbrile helistades:

- teata võimalikult kiiresti ja selgelt, mis juhtus, kas keegi on saanud viga või vajab abi
- kirjelda võimalikult täpselt aadressi või asukohta, kus juhtus ning kes helistab
- jää rahulikuks ja vasta esitatud lisaküsimustele
- jäta meelde ja anna häirekeskuse päästekorraldajale edasi sündmusega seotud inimeste, sõidukite ja muude asjaolude võimalikult täpne kirjeldus
- ära lõpeta kõnet enne, kui häirekeskuse päästekorraldaja annab selleks loa
Kui ohus on kellegi elu või vara, saadetakse abi välja juba kõne ajal.
Kui olukord muutub, anna sellest kindlasti teada ja hoia oma telefoniliin vaba, et vajadusel saaks sulle tagasi helistada.
Kõik hädaabinumbrile saabunud kõned salvestatakse.
Selgita lastele, millal ja kuidas tuleb ja tohib helistada numbrile 112.
Hädaabinumber 112 valitakse ühtemoodi nii mobiil- kui ka tavaliselt telefonilt ja sellele helistamine on tasuta.

Loe lähemalt Euroopas hädaabinumbrile 112 helistamise kohta Häirekeskuse kodulehelt (https://www.112.ee/et/juhend/hadaabinumber-112/hadaabikone-valjaspool-eestit) .