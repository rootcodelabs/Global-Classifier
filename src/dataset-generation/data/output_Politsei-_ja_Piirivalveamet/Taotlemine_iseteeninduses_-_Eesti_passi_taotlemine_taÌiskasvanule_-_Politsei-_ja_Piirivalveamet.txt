# Taotlemine iseteeninduses - Eesti passi taotlemine täiskasvanule - Politsei- ja Piirivalveamet

Taotlemine iseteeninduses
(https://etaotlus.politsei.ee/#/login)
Iseteeninduses dokumendi taotlemisel saad kasutada 183 päeva jooksul enne seda teeninduse digikioskis tehtud:

- pilti
- sõrmejälgi
- allkirjanäidist

Digikioski kasutamisel pead sisestama oma isikukoodi.

Iseteeninduses saab Eesti kodanik taotleda:

- korduvat passi täiskasvanule
- passi alaealisele lapsele
Juhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.
Iseteeninduses passi taotlemiseks on vaja:
- ID-kaarti koos ID-kaardi lugejaga, mobiil-ID või internetipanka
- ID-kaardi või mobiil-ID PIN-koode
- nõuetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)
- internetiühendusega arvutit
- uusimat versiooni ID-tarkvarast (https://installer.id.ee/?lang=est)
Riigilõivud alates 1. jaanuar 2025
Eesti kodaniku pass
Eesti kodaniku passi riigilõiv on iseteeninduses taotlemisel 50 €.
Üldtingimustel Eesti vanaduspensioni ikka jõudnule on Eesti kodaniku passi riigilõiv iseteeninduses taotlemisel 20 €.
Keskmise, raske või sügava puudega inimesel on õigus soodustusele ja Eesti passi riigilõiv on iseteeninduses taotlemisel 20 €.
Eesti kodaniku passi taotlemisel kiirkorras on riigilõiv 250 €.
Välisesindusse dokumendi tellimine maksab lisaks riigilõivule 20 €.
Eesti kodaniku ID-kaart ja pass
Eesti kodaniku ID -kaardi ja passi riigilõiv on iseteeninduses taotlemisel 70 €.
Üldtingimustel Eesti vanaduspensioni ikka jõudnule on ID-kaardi ja passi riigilõiv 30 €.
Keskmise, raske või sügava puudega inimesel on õigus soodustusele ning ID-kaardi ja passi riigilõiv on 30 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).