# Tingimused - Elamisluba ettevõtluseks füüsilisest isikust ettevõtjale - Politsei- ja Piirivalveamet

Tingimused
Mis on FIE-le ettevõtluseks antava elamisloa tingimused?

- Tegutsed füüsilisest isikust ettevõtjana ja oled oma äritegevusse Eestis investeerinud vähemalt 16 000 eurot.
- FIE on registreeritud Eesti Äriregistris.
- Sul on piisav sissetulek (kuuekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.
- Sul on ravikindlustuse leping, mida kinnitad taotluse allkirjastamisega. Nõuded ravikindlustuse lepingule on loetletud välismaalaste seaduse (https://www.riigiteataja.ee/akt/126062017072?leiaKehtiv) § 120 (kindlustuskaitse)
- Asud pärast elamisloa saamist Eestisse elama ja registreerid oma elukoha rahvastikuregistris. (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)