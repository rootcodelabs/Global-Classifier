# Elamisloa pikendamine - Elamisluba pereliikmele abikaasa juurde elama asumiseks - Politsei- ja Piirivalveamet

Elamisloa pikendamine

- Taotle elamisloa pikendamist vähemalt 2 kuud enne elamisloa lõppemist.
- Esita nõutud dokumendid ja tasu riigilõiv.
- Õigeaegselt esitatud taotlusele saad vastuse hiljemalt 10 päeva enne kehtiva elamisloa lõppemist.
Kui andsid sõrmejäljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) või numbril 612 3000.
Kui taotled elamisloa pikendamist, esita:

- täidetud ankeet – tähtajalise elamisloa pikendamise taotlus (/files/dokumendid/ankeedid/2023_03/tep-taotlus-est-08.02.2024.pdf?f4680da745)
- täidetud ankeet – andmed lähedaste sugulaste ja perekonnaliikmete kohta ja taotlemisel nõutud dokumendid (/files/dokumendid/ankeedid/2023/pereliikmed-est-27.12.2023.pdf?d1f55577c5) vaid sel juhul, kui andmed on muutunud
- täidetud ankeet – abikaasa kutse (/files/dokumendid/ankeedid/2023/abikaasa-kutse-est-27.12.2023.pdf?b312ff9c32) , mille täidab ja allkirjastab abikaasa või kirjaliku kinnituse, et asjaolud ei ole muutunud
- eluloolised andmed (/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)
- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus.
Menetleja võib vajadusel paluda lisaandmeid või -dokumente.
Loe välisriigis välja antud dokumentide nõuete kohta (http://vm.ee/et/avaliku-dokumendi-legaliseerimine) .
Otsus elamisloa pikendamise või sellest keeldumise kohta tehakse hiljemalt 10 päeva enne sinu elamisloa kehtivusaja lõppemist, kui esitasid pikendamise taotluse 2 kuud enne elamisloa kehtivuse lõppemist.