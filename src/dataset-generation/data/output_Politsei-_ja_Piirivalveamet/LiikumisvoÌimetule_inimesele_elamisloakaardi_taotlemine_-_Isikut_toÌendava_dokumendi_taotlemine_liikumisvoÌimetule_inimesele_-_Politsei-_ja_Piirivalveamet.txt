# Liikumisvõimetule inimesele elamisloakaardi taotlemine - Isikut tõendava dokumendi taotlemine liikumisvõimetule inimesele - Politsei- ja Piirivalveamet

Liikumisvõimetule inimesele elamisloakaardi taotlemine
Sõrmejälgede andmine
Alates kuuendast eluaastast on elamisloakaardi taotlemiseks vaja anda sõrmejäljed.
Kui dokumenditaotleja ei saa teenindusse sõrmejälgede andmiseks tulla, siis esita PPA-le sellekohane avaldus koos dokumenditaotlusega.
Sõrmejälge ei pea andma, kui nende andmisest on möödunud vähem kui kuus aastat.
Taotlemine iseteeninduses
Iseteeninduses saab taotleda:

- korduvat elamisloakaarti täiskasvanule
- elamisloakaarti alaealisele lapsele
Iseteeninduses saab dokumenti taotleda elamisloakaardi, mobiil-ID, Smart-ID või pangalingiga.
Iseteeninduses pead üles laadima foto ning tasuma riigilõivu pangalingi kaudu. Samuti saab taaskasutada sõrmejälgi, kui nende andmisest on möödunud vähem kui kuus aastat.
Taotle elamisloakaarti iseteeninduses. (https://etaotlus.politsei.ee/vid/login)
Taotlemine posti teel
Posti teel taotlemine on võimalik, kui sõrmejälgede andmisest on möödunud vähem kui kuus aastat.
Elamisloakaardi taotlemiseks posti teel:
- Täida taotlusankeet (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)
- Tasu riigilõiv (https://www.politsei.ee/et/juhend/riigiloivude-maeaerad)
- Tee digitaalne dokumendifoto (https://www.politsei.ee/et/dokumendifoto-nouded-ja-juhised)
Postiga saada täidetud taotlusankeet ja riigilõivu tasumist tõendav dokument aadressil Pärnu mnt 139, 15060 Tallinn.
Digitaalne dokumendifoto saada koos infoga fotol olevast inimesest (nimi, perekonnanimi, isikukood või sünniaeg) aadressil .
Taotlusankeet
Posti teel elamisloakaardi taotlemiseks tuleb liikumisvõimetul inimesel täita ja allkirjastada ankeet.
Elamisloakaardi taotlusankeet. (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)
Taotlusankeedi täitmise juhend. (https://www.politsei.ee/et/taotlusankeedi-taeitmise-juhend)
Riigilõivu tasumine
Tasu riigilõiv ning saada seda tõendav dokument koos taotlusankeediga.
Vaata riigilõivu määrasid. (https://www.politsei.ee/et/juhend/riigiloivude-maeaerad)
Dokumendifoto
Digitaalne dokumendifoto saada koos infoga fotol olevast inimesest (nimi, perekonnanimi, isikukood või sünniaeg) aadressil .
Vaata dokumendifoto nõudeid ja soovitusi. (https://www.politsei.ee/et/dokumendifoto-nouded-ja-juhised)
Elamisloakaarti aitab taotleda sotsiaaltöötaja
Lisaks isikut tõendava dokumendi taotlusankeedile peab sotsiaaltöötaja esitama:
- taotleja terviseseisundit tõendava dokumendi (arstitõendi)
- taotleja kirjaliku nõusoleku, et sotsiaaltöötaja tema eest asju ajab
- valla- või linnavalitsuse või hoolekandeasutuse juhi volikirja
- linna- või vallavalitsuse või hoolekandeasutuse kinnituse, et taotleja terviseseisund ei võimalda tal püsivalt taotluse esitamiseks isiklikult pöörduda PPA poole.
Kõik dokumendi taotlemiseks vajalik saada e-postiga või postiga aadressile Pärnu mnt 139, 15060 Tallinn.