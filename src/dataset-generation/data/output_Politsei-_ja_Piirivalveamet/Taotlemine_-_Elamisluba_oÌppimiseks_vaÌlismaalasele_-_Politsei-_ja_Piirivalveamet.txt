# Taotlemine - Elamisluba õppimiseks välismaalasele - Politsei- ja Piirivalveamet

Taotlemine

- Juhend õpilastele elamisloa taotlemisel (inglise keeles) (/files/2023-10/student-guide.pdf?18710b88f4)
Elamisluba õppimiseks saad taotleda:

- Eesti välisesinduses (http://vm.ee/en/consular-visa-and-travel-information/estonian-representations-around-world)
- Politsei- ja Piirivalveameti teeninduses (https://www.politsei.ee/et/asukohad/teenindused)
Kui viibid välismaal, taotle esmalt viisa Eestisse tulekuks ja alusta elamisloa taotlemist Eestisse jõudes. Uuri taotluse esitamise reeglite kohta enne taotluse esitamist konkreetsest välisesindusest.
Välisesinduste nimekiri (http://vm.ee/en/node/1529) .
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) .
Taotluse esitamiseks pead asutusse isiklikult kohale minema, et saaksid anda ka sõrmejäljed. Sõrmejälgi ei võeta, kui:

- oled andnud oma sõrmejäljed vähem kui 6 aastat tagasi, näiteks olles varem juba korra elamisluba taotlenud
- sul on tuvastatud sõrmejälgede andmise püsiv võimetus.
- Kui oled alla 15-aastane, taotleb sulle elamisluba Eestis õppimiseks sinu seaduslik esindaja, näiteks ema või isa. Kui taotluse esitab üks vanem, tuleb esitada teise vanema notariaalselt kinnitatud nõusolek selle kohta, et võid Eestisse elama asuda.
- Kui oled 15–18-aastane, saad elamisluba Eestis õppimiseks taotleda ise. Taotlusele tuleb lisada mõlema vanema notariaalselt kinnitatud nõusolek selle kohta, et võid Eestisse elama asuda.
- Kui oled täiskasvanu, saad elamisluba Eestisse õppima asumiseks taotleda ise.
Kui taotled endale Eestis õppimiseks elamisluba, esita:

- täidetud ankeet – tähtajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)
- täidetud ankeet – andmed lähedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5)
- eluloolised andmed (/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)
- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus
Menetleja võib vajadusel paluda lisaandmeid või -dokumente.
Kui taotled elamisluba Eestis õppimiseks oma lapsele, lisa eelpool nimetatud dokumentidele:
- oma isikut tõendav dokument
- esindusõigust tõendav dokument, näiteks lapse sünnitunnistus
- teise vanema notariaalselt kinnitatud nõusolek selle kohta, et laps võib Eestisse elama asuda.
Kontrolli, kas lapse sünnitunnistus vajab formaliseerimist (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Palun esita kõik eelpool nimetatud dokumendid ja lisaks ka praktikalepingu koopia.
Palun esita kõik eelpool nimetatud dokumendid ja lisaks ka vabatahtliku teenistuse lepingu koopia.