# Korruptsioonisüüteod - Politsei- ja Piirivalveamet

Keskkriminaalpolitsei ootab infot võimalike korruptsioonijuhtumite kohta:

- 612 3657
- Tööstuse 52, 10416 Tallinn
Infot saab edastama tulla ka kohapeale, büroo üksused asuvad Tallinnas, Tartus, Jõhvis ja Pärnus. Tagame teavitamise fakti konfidentsiaalsuse (KVS § 6).
Kuhu ja kuidas pöörduda korruptsioonijuhtumi korral?
Avaliku ja erasektori korruptsiooniga tõhusaks võitlemiseks on oluline, et iga inimene, sõltumata oma positsioonist või ametist, panustaks ausama ja läbipaistvama riigi kujunemisele. Ebaausate ametnike ametispüsimine ei too head asutuse mainele ega asutuse teenust soovivale kliendile, teenust pakkuvale ettevõtjale või konkurendile. Seetõttu on oluline, et igaüks, kes on teadlik ametniku ebaseaduslikust tegevusest, sellest teavitaks.
Korruptsioonist tuleb teatada põhjendatud kahtluse korral, kui ametikandja on:

- rikkunud seadust
- riigi varaga vääralt käitunud
- võimu kuritarvitanud
- osalenud otsuse või toimingu tegemisel, kui otsus või toiming tehakse ametiisiku enda või temaga seotud isiku suhtes
Korruptsioonist saab teada anda pöördudes:
- Keskkriminaalpolitseisse kui tegu on omavalitsustes ja riigiametites töötavate ametnikega ning eraettevõtete/mittetulundusühingutega.
- Kaitsepolitseiametisse, kui tegu on kõrgete riigiametnikega (president, Riigikogu liige, minister, riigikontrolör, õiguskantsler, kohtunik, prokurör või valitsusasutuse, Riigikogu Kantselei, Vabariigi Presidendi Kantselei, Õiguskantsleri Kantselei, Riigikontrolli või kohtu kõrgem ametnik; Tallinna, Tartu, Narva, Pärnu, Kohtla-Järve või Jõhvi kohaliku omavalitsuse üksuse või selle ametiasutuse juht või muu juhtimisülesandeid täitev ametnik või töötaja).
- Riigiprokuratuuri, kui tegu on õiguskaitseasutustes töötavate ametnikega (nt politseinikega).