# Taotlemine - Elamisluba alaealisele lapsele pereliikme juurde elama asumiseks - Politsei- ja Piirivalveamet

Taotlemine

- Kogu kokku vajalikud dokumendid.
- Esita nõutud dokumendid ja tasu riigilõiv.
- Vastuse saad 2 kuu jooksul, elamisloakaart väljastatakse 30 päeva jooksul pärast seda.

- Alla 15-aastase lapse eest taotleb elamisluba tema seaduslik esindaja, näiteks ema või isa.
- Üle 15-aastane laps saab taotleda endale elamisluba ise.
Elamisluba saad taotleda:

- Eesti välisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)
- Politsei- ja Piirivalveameti teeninduses (https://www.politsei.ee/et/asukohad/teenindused) .
Kui viibid välismaal, esita elamisloa taotlus Eesti välisesindusele.
Välisesinduste nimekiri (https://vm.ee/konsulaar-viisa-ja-reisiinfo/eesti-vabariigi-valisesindused) .
Uuri taotluse esitamise reeglite kohta enne taotluse esitamist konkreetsest välisesindusest.
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) .
Kui laps on vanem kui 6-aastane, siis pead ka tema endaga asutusse kaasa võtma selleks, et ta saaks anda sõrmejäljed.
Sõrmejälgi ei võeta, kui:

- ta on alla 6-aastane
- ta on andnud oma sõrmejäljed vähem kui 6 aastat tagasi, näiteks seoses elamisloa taotlemisega
- tal on tuvastatud sõrmejälgede andmise püsiv võimetus.
Kui taotled elamisluba alaealisele lapsele Eestisse elama asumiseks, esita:
- täidetud ankeet – tähtajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)
- täidetud ankeet – andmed lähedaste sugulaste ja perekonnaliikmete kohta (/files/elamine%20ja%20tootamine%20eestis/ankeedid/estandmedperekonnaliikmetekohta-est.pdf?354a2b192b)
- täidetud ankeet – lapsevanema kutse (/files/elamine ja tootamine eestis/ankeedid/estlapsevanemakutse-est.pdf?b41e3ba86a) – kui taotluse esitab vanem, kelle juurde elama asumiseks elamisluba taotletakse, ei pea ta kutset esitama
- lapse sünnitunnistus, kui sünd ei ole registreeritud Eesti rahvastikuregistris
- lapse isikut tõendav dokument, kui see on olemas
- lapse foto (https://www.politsei.ee/et/dokumendifoto-nouded-ja-juhised)
- kui sinu nimi isikut tõendavas dokumendis erineb lapse sünnitunnistusel olevast nimest, siis nimemuutmist tõendav dokument (näiteks abielutunnistus) – vajalik, kui sinu nime ei muudetud Eestis
- teise vanema kinnitatud nõusolek alaealise lapse elama asumiseks Eestisse
- sinu isikut tõendav dokument
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus.
Menetleja võib vajadusel paluda lisaandmeid või -dokumente.
Vanema nõusolek peab olema kas notariaalselt kinnitatud või Eesti välisesinduses ametlikult kinnitatud.
Vanema nõusolekut ei ole vaja, kui vanem, kes ise ei asu Eestisse elama,
- esitab ise elamisloa taotluse oma alaealise lapse eest või
- on elamisloa taotluse esitamise juures ja annab oma kirjaliku nõusoleku kohapeal.
Loe välisriigis välja antud dokumentide nõuete kohta. (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine.)