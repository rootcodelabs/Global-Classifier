# Taotlemine - Tähtajaline elamisluba püsivalt elamiseks - Politsei- ja Piirivalveamet

Taotlemine
Kuidas taotleda elamisluba?

- Esita nõutud dokumendid ja tasu riigilõiv.
- Vastuse saad 2 kuu jooksul, elamisloakaart väljastatakse 30 päeva jooksul pärast seda.
Kus saad elamisluba taotleda?
Elamisluba saad taotleda:

- Eesti välisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)
- Politsei- ja Piirivalveameti teeninduses (https://www.politsei.ee/et/asukohad/teenindused)
Kuidas taotleda elamisluba Politsei- ja Piirivalveameti teeninduses?
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis.
Kas pead elamisloa taotlemiseks isiklikult kohale minema?
Taotluse esitamiseks pead asutusse isiklikult kohale minema, et saaksid anda ka sõrmejäljed. Sõrmejälgi ei võeta, kui:

- oled andnud oma sõrmejäljed vähem kui 6 aastat tagasi, näiteks olles varem juba korra elamisluba taotlenud,
- sul on tuvastatud sõrmejälgede andmise püsiv võimetus.
Milliseid dokumente on vaja tähtajalise elamisloa taotlemiseks?
Kui taotled endale tähtajalist elamisluba, esita:
- täidetud ankeet – tähtajalise elamisloa taotlus (https://www.politsei.ee/files/dokumendid/ankeedid/2023_02/te-taotlus-est-31.01.2024.pdf?a5b42bd3df)
- täidetud ankeet – andmed lähedaste sugulaste ja perekonnaliikmete kohta (https://www.politsei.ee/files/dokumendid/ankeedid/2023/pereliikmed-est-27.12.2023.pdf?d1f55577c5)
- eluloolised andmed (https://www.politsei.ee/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)
- lisaankeet (https://www.politsei.ee/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , näiteks maksekorraldus
Menetleja võib vajadusel paluda lisaandmeid või -dokumente.
Migratsiooninõustaja on sulle igal sammul abiks. Küsi migratsiooninõustajalt (https://www.politsei.ee/et/migratsiooninoustajad) .