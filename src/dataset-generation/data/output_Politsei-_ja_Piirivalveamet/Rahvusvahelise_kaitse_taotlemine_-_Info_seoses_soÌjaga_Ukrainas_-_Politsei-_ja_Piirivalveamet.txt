# Rahvusvahelise kaitse taotlemine - Info seoses sõjaga Ukrainas - Politsei- ja Piirivalveamet

Rahvusvahelise kaitse taotlemine
Rahvusvahelise kaitse taotlemise alus
Välismaalased sh Ukraina kodanikud ja elanikud, kes kardavad kodumaal tagakiusamist rassi, rahvuse, usu, ühiskondlikku rühmitusse kuulumise või poliitiliste vaadete tõttu, saavad taotleda rahvusvahelist kaitset. See kehtib ka inimestele, kes leiavad, et nende tagasipöördumine Ukrainasse võib kaasa tuua tõsise ohu, sh surmanuhtluse kohaldamise, piinamise või inimväärikust alandava kohtlemise või karistamisviiside kohaldamise, vägivalla rakendamise rahvusvahelise või riigisisese relvakonflikti tõttu.
Dokumendid:
- Taotlusankeet (/files/2023-09/rvk-esmane-2023-09.pdf?a216a74ec7)
- Andmed lähedaste ja pereliikmete kohta (https://www.politsei.ee/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)
Rahvusvahelise kaitse kehtivus ja pikendamine
Pagulasele antakse 3-aastane elamisluba. Pagulase elamisloa tähtaega pikendatakse 3 aasta kaupa.
Täiendava kaitse saajale antakse 1-aastane elamisluba. Täiendava kaitse elamisloa tähtaega pikendatakse 2 aasta kaupa.
PPA võib pikendada pagulasele antud elamisluba kolme aasta kaupa, kui asjaolud, mis tingisid elamisloa andmise, ei ole ära langenud ega esine elamisloa kehtetuks tunnistamise aluseks olevat asjaolu.
PPA võib pikendada täiendava kaitse saajale antud elamisluba kahe aasta kaupa, kui asjaolud, mis tingisid elamisloa andmise, ei ole ära langenud ega esine elamisloa kehtetuks tunnistamise aluseks olevat asjaolu.
Rahvusvahelise kaitse taotluse menetlemise aeg
Taotlus vaadatakse läbi nii kiiresti kui võimalik, kuid mitte hiljem kui kuus kuud pärast taotluse vastuvõtmist. Erandjuhtudel võib tähtaega pikendada.
Rahvusvahelise kaitse taotlejal, kelle Eestis viibimise ainukeseks seaduslikuks aluseks on rahvusvahelise kaitse taotleja staatus, ei ole lubatud Eestis töötada seni kuni tema taotluse suhtes ei ole kuni 6 kuu jooksul tehtud otsust. Kui taotleja viibis enne taotluse esitamist Eestis seaduslikult ja võis töötada, siis kaitse taotlemise ajal töötamise õigus jätkub.
Rahvusvahelise kaitse taotlemise kohad
Rahvusvahelise kaitse taotlemiseks palume pöörduda on:
- Pärnu mnt 139, Tallinn
- H. Tammsaare pst 61, Pärnu
- Rahu tn 38, Jõhvi
- Riia tee 132, Tartu
Täiendavat infot rahvusvahelise kaitse taotlemise kohta saab küsida kaudu