# Piirangud riiki sisenemisel Venemaa Föderatsiooni kodanikele alates 19.09.2022 - Politsei- ja Piirivalveamet

Vabariigi valitsuse korraldusega 08.09.2022 nr. 247 (https://www.riigiteataja.ee/akt/310092022002) piiratakse alates 19.09.22 ajutiselt Eestisse sisenemine neil Venemaa Föderatsiooni kodanikel, kellel on kehtiv lühiajaline Schengeni viisa.
Piirangud kehtivad välispiiri ületusel ja kõikides Eesti rahvusvaheliseks liikluseks avatud piiripunktides – Narva, Luhamaa, Koidula, Tallinna lennujaama ja sadamate piiripunktides.
Politsei- ja Piirivalveamet kontrollib kõiki riiki saabujaid ja nende reisi eesmärki ning ei luba riiki isikuid, kellel puudub selleks õiguslik alus.
Riigipiiri on lubatud Eestisse sisenemise eesmärgil ületada Venemaa Föderatsiooni kodanikul:
- kes külastab Eestis elavat Eesti kodanikust või Eesti pikaajalist elamisluba omavast isikust otsejoones alanejat või ülenejat sugulast või abikaasat
- kes külastab Eestis elavat Eesti kodanikku või Eesti pikaajalist elamisluba omavat isikut, kellega kasvatatakse ühist alaealist last
- kes on Euroopa Liidus, Euroopa Majanduspiirkonnas või Šveitsi Konföderatsioonis asuva diplomaatilise esinduse või konsulaarasutuse töötaja või tema pereliige
- kes külastab lühiajaliselt Euroopa Liidus, Euroopa Majanduspiirkonnas või Šveitsi Konföderatsioonis asuvat diplomaatilist esindust või konsulaarasutust tehnilise või ametialase toe osutamiseks
- kes on vahetult seotud rahvusvahelise kauba- ja reisijateveoga, sealhulgas rahvusvahelist transpordivahendit teenindav meeskonna- või laevapereliige ja transpordivahendil remondi-, garantii- või hooldustöid tegev isik
- kes on Euroopa Liidu õiguse alusel vaba liikumise õigust omav isik
- kes on transiidil Eesti territooriumi viivitamata läbimiseks oma elukohariiki jõudmiseks
- kellel on kehtiv Eesti antud lühiajaline viisa ja kelle lühiajaline töötamine on registreeritud
- kellel on kehtiv Eesti antud lühiajaline viisa õppimise eesmärgil või
- kelle Eestisse saabumine on vajalik humaansetel kaalutlustel.
Lisainfo ja korduma kippuvad küsimused on leitavad veebilehelt https://kriis.ee/reisimine-riigipiiri-uletamine/reisimine-eestisse/venemaa-kodanike-viisad (https://kriis.ee/reisimine-riigipiiri-uletamine/reisimine-eestisse/venemaa-kodanike-viisad)
Täiendav info seoses Schengeni viisaga:
Täiendav info seoses Schengeni viisaga:
https://www.vm.ee/konsulaar-viisa-ja-reisiinfo/viisainfo/schengeni-viisa-taotlemine (https://www.vm.ee/konsulaar-viisa-ja-reisiinfo/viisainfo/schengeni-viisa-taotlemine)