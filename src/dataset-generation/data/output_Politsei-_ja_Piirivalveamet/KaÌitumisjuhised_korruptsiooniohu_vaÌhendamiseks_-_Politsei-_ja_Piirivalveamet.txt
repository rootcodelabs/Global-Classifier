# Käitumisjuhised korruptsiooniohu vähendamiseks - Politsei- ja Piirivalveamet

Korruptsioonist tuleb teatada põhjendatud kahtluse korral, kui ametiisik on teile teadaolevalt rikkunud seadust, kuritarvitanud võimu või pannud toime muu õigusrikkumise.
Kuidas käituda üksikisikuna või ettevõtjana korruptsioonijuhtumi korral?
Kui puutud kokku olukorraga, kus sinu enda või sinu äriühingu tehingupartneriks on riigi- või kohaliku omavalitsuse asutus ning tehingu üle otsustavaks ametiisikuks on sinu lähisugulane või -hõimlane, siis on ametiisikul sinu või sinu äriühinguga tehingu sõlmimine keelatud.
Kui ametiisik küsib või nõuab sinult altkäemaksu (kingitus, raha, teenus, osa tehingust jms), siis:

- keeldu sellest
- püüa kindlaks teha toiming, mida ametiisik altkäemaksu eest teha kavatseb või tegemata kavatseb jätta
- teata sellest kohe Keskkriminaalpolitsei korruptsioonikuritegude bürood, Kaitsepolitseiametit või Riigiprokuratuuri
- ära levita juhtunu kohta infot avalikult.
Kuidas käituda ametnikuna korruptsioonijuhtumi ja toimingupiirangu korral?
Ametiisiku kohustused korruptsiooni ennetamiseks on sätestatud korruptsioonivastases seaduses. (https://www.riigiteataja.ee/otsingu_tulemus.html?sakk=kehtivad&otsisona=KVS)
Kui puutud kokku olukorraga, kus võib tekkida huvide konflikt ametiisiku töökohustuste ja isiklike huvide vahel, siis tuleb ennast selliste otsuste tegemisest taandada ja teavitada sellest oma ülemust.
Kui pakutakse või lubatakse altkäemaksu (kingitus, raha, teenus, osa tehingust jms), siis:
- keeldu sellest
- püüa kindlaks teha, millise toimingu tegemist või tegemata jätmist altkäemaksu eest soovitakse
- püüa kindlaks teha altkäemaksu lubaja või pakkuja
- hoia pakutav asi kuni uurimisasutuse poole pöördumiseni alles (see võib osutuda kasulikuks süüteo tõendina)
- leia võimalusel tunnistaja (nt kolleeg)
- fikseeri juhtum esimesel võimalusel kirjalikult ning anna sellest teada oma juhile, Keskkriminaalpolitsei korruptsioonikuritegude bürood, Kaitsepolitseiametit või Riigiprokuratuuri
- ära levita juhtunu kohta infot avalikult.