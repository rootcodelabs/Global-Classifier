# Tingimused - Elamisluba ettevõtluseks suurinvestorile - Politsei- ja Piirivalveamet

Tingimused
Mis on suurinvestorile ettevõtluseks antava elamisloa tingimused?

- Oled teinud vähemalt 1 000 000 ehk ühe miljoni euro suuruse püsiva otseinvesteeringu Eesti äriühingusse, mis investeerib Eesti majandusse või
- oled teinud vähemalt 1 000 000 euro suuruse püsiva otseinvesteeringu investeerimisfondi, mis investeerib peamiselt Eesti ettevõtetesse.
- Sul on piisav sissetulek (kuuekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.
- Sul on ravikindlustuse leping, mida kinnitad taotluse allkirjastamisega. Nõuded ravikindlustuse lepingule on loetletud välismaalaste seaduse (https://www.riigiteataja.ee/akt/126062017072?leiaKehtiv) § 120 (kindlustuskaitse).
- Asud pärast elamisloa saamist Eestisse elama ja registreerid oma elukoha rahvastikuregistris. (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)
Mida peetakse silmas püsiva investeeringu all?
Püsiv investeering on selline, mis elamisloa kehtivusaja jooksul ei vähene, välja arvatud turuhinna kõikumise mõjul. Suurinvestorina võite investeeringu saajat elamisloa kehtivusajal muuta, kui uus investeeringu saaja on Eesti ettevõte ja investeerib Eesti majandusse või investeerimisfond, mis investeerib Eesti ettevõtetesse.