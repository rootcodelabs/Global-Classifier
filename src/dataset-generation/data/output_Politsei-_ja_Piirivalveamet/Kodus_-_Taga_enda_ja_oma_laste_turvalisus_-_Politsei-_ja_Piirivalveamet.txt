# Kodus - Taga enda ja oma laste turvalisus - Politsei- ja Piirivalveamet

Kodus

- Loe nõuandeid sissemurdmiste ennetamiseks. (https://www.hoianomavara.eu/)
- Ära anna märku, et oled üksinda kodus.
- Kui luku avamiseks on vaja võtmeid, hoia need käeulatuses, sest tulekahju korral pead hoonest kiiresti välja pääsema.
- Kui sind äratab sissetungija, tuleb kiiresti otsustada, kuidas on kõige arukam toimida. Üks võimalus on vaikselt lamama jääda ja loota, et ta lahkub; teisel juhul võib lambid põlema lülitada ja eluruumides häälekalt ringi liikuda. Isegi üksi olles tasub vestelda või hüüda oma kujuteldavat kaaslast, sest tavaliselt eelistavad vargad sinuga kohtumise asemel siiski tühjade kätega põgeneda. Kasulik on magades hoida mobiiltelefoni enda lähedal, siis saad politseisse helistada ilma, et sissetungija seda märkaks.
- Pimeduse saabudes tõmba kardinad ette. Kui kahtlustad, et keegi luusib su akna all kurjade kavatsustega, helista hädaabinumbril 112 (https://www.politsei.ee/et/haedaabinumber-112) .
- Telefonile vastates ära ütle oma telefoninumbrit. Kui helistaja väidab kõne olevat valeühenduse, palu tal öelda tema valitud number.