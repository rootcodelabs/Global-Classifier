# Tingimused - Tähtajaline elamisluba püsivalt elamiseks - Politsei- ja Piirivalveamet

Tingimused
Millised on nõuded püsivalt elama asumiseks tähtajalise elamisloa taotlemiseks?
Saad taotleda Eestisse elama asumiseks antavat elamisluba juhul, kui oled täitnud järgmised tingimused:

- Oled Eestisse elama asunud muul alusel antava tähtajalise elamisloa alusel ja sinu Eestisse elama jäämine on kooskõlas avalike huvidega.
- Oled Eestis elanud 5 järjestikuse aasta jooksul vähemalt 3 aastat elamisloa või elamisõiguse alusel. Oluline! Õppimiseks saadud elamisloa alusel Eestis elatud aega ei võeta arvesse.
- Oled Eestis hästi kohanenud.
- Sinu senine tegevus on olnud kooskõlas sulle antud elamisloa andmise eesmärgi ja tingimustega.
- Sul on piisav sissetulek (ühekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.
- Sul on ravikindlustuse leping, mida kinnitad taotluse allkirjastamisega. Nõuded ravikindlustuse lepingule on loetletud välismaalaste seaduse § 120 (kindlustuskaitse).
Elamisloa taotlemisel kehtivad eritingimused, kui sul on doktorikraad või oled Eestis elanud lähedase sugulase juurde antud elamisloaga.
Küsi migratsiooninõustajalt! (https://www.politsei.ee/et/migratsiooninoustajad)