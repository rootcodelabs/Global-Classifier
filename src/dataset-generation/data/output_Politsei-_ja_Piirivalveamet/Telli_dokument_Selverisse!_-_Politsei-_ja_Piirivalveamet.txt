# Telli dokument Selverisse! - Politsei- ja Piirivalveamet

Alates 1. jaanuarist 2025 on kõige soodsam ja mugavam on taotleda dokument iseteeninduses ning tellida see kättesaamiseks Selverisse.
Leia endale lähim Selver. (https://www.politsei.ee/et/dokumendi-kaettesaamine-kaupluses)
Vaata arvutuskäiku ID-kaardi näitel:

- Täiskasvanu, kes taotleb ID-kaarti iseteeninduses ja soovib seda kätte saada Selveris, tasub riigilõivu 25 eurot. Selverist dokumendi kättesaamisel lisandub teenustasu 8 eurot. Kokku maksab kõik 33 eurot.
- Täiskasvanu, kes taotleb ID-kaarti iseteeninduses ja soovib seda kätte saada teeninduses, tasub riigilõivu 35 eurot.
- Täiskasvanu, kes taotleb ID-kaarti teeninduses ja soovib seda kätte saada Selveris, tasub riigilõivu 35 eurot. Selverist dokumendi kättesaamisel lisandub teenustasu 8 eurot. Kokku maksab kõik 43 eurot.
- Täiskasvanu, kes taotleb ID-kaarti teeninduses ja soovib seda kätte saada teeninduses, tasub riigilõivu 45 eurot.
Valides dokumendi kättesaamise kohaks Selveri, on riigilõiv täiskasvanutele 10 eurot ja soodustatud gruppidele 5 eurot soodsam. Dokumenti on võimalik kätte saada Selverites üle Eesti, mis on avatud iga päev hilisõhtuni ja ka nädalavahetusel. PPA teenindussaalid on avatud vaid tööpäeviti ning suletakse juba kell 17.
Selverist saad uue dokumendi kätte vaid juhul, kui sul on kaasas PPA poolt väljaantud kehtiv dokument.
Kui lähed järgi uuele samaliigilisele dokumendile ja vana veel kehtib, siis peab vana dokumendi kaasa võtma - näiteks ID-kaardi kättesaamiseks peab kaasas olema veel kehtiv ID-kaart.
Selverist dokumendi kättesaamise hinnad
Üle 18-aastastele maksab Selverist dokumendi kättesaamine 8 eurot iga dokumendi kohta.
Soodustatud gruppidele maksab Selverist dokumendi kättesaamine 4,8 eurot iga dokumendi kohta.
Teenuse eest saab tasuda Selveri infoletis dokumendi kättesaamisel.