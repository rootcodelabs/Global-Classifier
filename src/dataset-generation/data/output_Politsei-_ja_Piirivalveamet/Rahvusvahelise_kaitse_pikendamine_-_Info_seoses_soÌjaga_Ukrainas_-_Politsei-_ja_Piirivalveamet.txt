# Rahvusvahelise kaitse pikendamine - Info seoses sõjaga Ukrainas - Politsei- ja Piirivalveamet

Rahvusvahelise kaitse pikendamine
Kuidas saab rahvusvahelist kaitset pikendada?
Rahvusvahelise kaitse elamisloa pikendamise taotluse saab esitada PPA iseteeninduses aadressil asylum.politsei.ee (https://asylum.politsei.ee/) kui elamisloa kehtivuse lõpuni on jäänud vähem kui neli kuud. Elamisloa pikendamise taotlust ei saa esitada posti ega e-posti teel.
Dokumendid:
- Taotlusankeet rahvusvahelise kaitse pikendamiseks (/files/dokumendid/ankeedid/2024_6/rvk-pikendamine-2013-09-19.pdf?0d4ae62793)
- Andmed lähedaste ja pereliikmete kohta (/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)
Iseteeninduskeskkonnas taotluse esitamise järel saadetakse taotluse esitanu e-posti aadressile kinnitus selle kohta, et tema taotlus on vastu võetud. E-kiri saadetakse ka siis kui pikendatud elamisloakaart on valminud ja sellele saab enda poolt valitud PPA teenindusse järele minna.
Rahvusvahelise kaitse elamisloa pikendamise taotluse saab esitada ka neli kuud enne tähtajalise elamisloa kehtivusaja lõppu Politsei- ja Piirivalveameti lähimas teeninduses. (https://www.politsei.ee/et/asukohad/teenindused)
Rahvusvahelise kaitse pikendamiseks teenindussaalis on vajalik endale broneerida aeg. (https://broneering.politsei.ee/)
Eelnevalt aega broneerimata ei ole rahvusvahelise kaitse elamisloa pikendamine võimalik.
Palju rahvusvahelise kaitse pikendamine maksab?
1. jaanuarist 2025 on rahvusvahelise kaitse pikendamisel elamisloakaardi väljastamise riigilõiv alates 18. eluaastast 70 eurot. Alla 18-aastastele, vanaduspensioni ikka jõudnutele ja keskmise, raske või sügava puudega isikutele 30 eurot.
Taotlemisel tuleb märkida, millises PPA teeninduses soovitakse oma uus elamisloakaart kätte saada. Kui pärast taotluse esitamist soovitakse muuta dokumendi kättesaamiskohta, tuleb selle eest maksta.
Riigilõiv tuleb tasuda enne taotluse esitamist.
Riigilõivu tasumiseks vajalik info:
- Saaja: Rahandusministeerium
- SEB: EE891010220034796011
- Swedbank: EE932200221023778606
- Luminor Bank: EE701700017001577198
- LHV Pank: EE777700771003813400
- Viitenumber: 2900082443
Millal saab rahvusvahelise kaitse pikendamist taotleda?

Juhul, kui rahvusvahelise kaitse elamisluba on juba kehtetuks muutunud, siis tuleb selle uuendamiseks broneerida aeg (https://broneering.politsei.ee/) ning minna PPA teenindusse.
Kas rahvusvahelise kaitse pikendamine on kohustuslik?
Rahvusvahelise kaitse omamine ega pikendamine ei ole kohustuslik. Kõikidel Ukraina kodanikel on õigus Eestis edasi viibida ja elada ka ilma rahvusvahelist kaitset taotlemata, kuid sel juhul puuduvad elamisloaga kaasnevad sotsiaalsed garantiid.
Kas võin oma Ukraina passiga sõita Eestist Venemaale?
Rahvusvahelise kaitse all olevatel inimestel on keelatud Venemaale reisida. Rahvusvaheline kaitse on Ukraina kodanikele antud just kaitseks Venemaa tegevuse eest ning vabatahtlikult Venemaal käimine on aluseks rahvusvahelise kaitse tühistamiseks.