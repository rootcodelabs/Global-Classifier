# Elamisloa pikendamine - Elamisluba ettevõtluseks äriühingu osanikule - Politsei- ja Piirivalveamet

Elamisloa pikendamine
Kui kauaks elamisluba pikendatakse?
Elamisluba võib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda.
Kuidas pikendada elamisluba?

- Taotle elamisloa pikendamist vähemalt 2 kuud enne elamisloa lõppemist.
- Esita nõutud dokumendid ja tasu riigilõiv.
- Õigeaegselt esitatud taotlusele saad vastuse hiljemalt 10 päeva enne kehtiva elamisloa lõppemist.
Kui andsid sõrmejäljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.
Milliseid dokumente äriühingu osanikul elamisloa pikendamise taotlemisel vaja on?
Kui oled ettevõtte osanik ja taotled ettevõtluseks antud elamisloa pikendamist, esita:
- tähtajalise elamisloa pikendamise taotlus (/files/dokumendid/ankeedid/2023_03/tep-taotlus-est-08.02.2024.pdf?f4680da745)
- andmed lähedaste sugulaste ja perekonnaliikmete kohta juhul (/files/dokumendid/ankeedid/2023/pereliikmed-est-27.12.2023.pdf?d1f55577c5) , kui pereliikmete andmetes on muudatusi
- eluloolised andmed (/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)
- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument, (https://www.politsei.ee/et/juhend/riigiloivude-maeaerad/elamisluba-ja-elamisoigus) näiteks maksekorraldus
- andmed, mis tõendavad investeeringut
- äriplaani kirjeldus või kinnitus, et andmed ei ole muutunud
Menetleja võib vajadusel paluda lisaandmeid või -dokumente.
Kui kiiresti otsustatakse elamisloa pikendamine?
Otsus tähtajalise elamisloa pikendamise või sellest keeldumise kohta tehakse hiljemalt 10 päeva enne sinu tähtajalise elamisloa kehtivusaja lõppemist, kui esitasid pikendamise taotluse 2 kuud enne elamisloa kehtivuse lõppemist.

Migratsiooninõustaja on sulle igal sammul abiks. Küsi migratsiooninõustajalt (https://www.politsei.ee/et/migratsiooninoustajad) .