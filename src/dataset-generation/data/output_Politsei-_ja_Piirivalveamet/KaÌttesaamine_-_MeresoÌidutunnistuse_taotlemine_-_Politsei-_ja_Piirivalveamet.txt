# Kättesaamine - Meresõidutunnistuse taotlemine - Politsei- ja Piirivalveamet

Kättesaamine
Dokumendi saad kätte PPA teeninduses.
Aja broneerimine teeninduses
Teeninduses dokumendi kättesaamiseks on võimalik aeg broneerida.
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Kättesaamine kaupluses
Kaupluses saad uue dokumendi kätte vaid juhul, kui sul on kaasas PPA poolt väljaantud kehtiv dokument.
Kui lähed järgi uuele samaliigilisele dokumendile ja vana veel kehtib, siis peab vana dokumendi kaasa võtma - näiteks ID-kaardi kättesaamiseks peab kaasas olema veel kehtiv ID-kaart.
Kui kehtivat dokumenti ei ole, saadetakse dokument kliendi kirjaliku avalduse alusel väljastamiseks PPA teenindusse. Saatmine on kliendi jaoks tasuline.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot soodsam.
Kaupluses dokumendi kättesaamine on tasuline. Teenuse eest saab tasuda dokumendi kättesaamisel teenusepakkuja juures.
Dokument on võimalik kätte saada kindlates kauplustes nende lahtiolekuaegadel.
Vaata kaupluste nimekirja. (https://www.politsei.ee/et/dokumendi-kaettesaamine-kaupluses)
Kaupluses dokumendi kättesaamise hinnad
Üle 18-aastastele maksab dokumendi kättesaamine 8 eurot iga dokumendi kohta.
Alla 18-aastastele maksab dokumendi kättesaamine 4,8 eurot iga dokumendi kohta.
Üldtingimustel vanaduspensionini jõudnutele ja puudega inimestele maksab dokumendi kättesaamine 4,8 eurot iga dokumendi kohta.
Meresõidutunnistuse taotlemine tavakorras
Tavakorras meresõidutunnistuse tegemine võtab aega maksimaalselt 30 päeva pärast taotluse menetlusse võtmist.
Meresõidutunnistuse taotlemine kiirkorras
Kiirkorras taotletud meresõidutunnistuse tegemine võtab aega maksimaalselt 2 tööpäeva. Meresõidutunnistuse kättesaamise arvestus algab taotluse esitamisele järgnevast tööpäevast.
Tulen meresõidutunnistusele ise järele
Uue dokumendi kättesaamiseks võta kaasa oma vana meresõidutunnistus.
Saadan meresõidutunnistusele järele enda volitatud esindaja
Volitatud isikule väljastatakse dokument vaid juhul, kui tegemist on teeninduses või Eesti Vabariigi välisesinduses kohapeal esitatud taotlusega ning volitus on esitatud juba dokumenditaotluse esitamisel. Kui dokumendile tuleb järele sinu poolt volitatud esindaja, siis peab ta kaasa võtma enda kehtiva Eesti isikut tõendava dokumendi ja sinu vana meresõidutunnistuse.
Dokumendi väljastuskoha muutmine
Dokumendi väljastuskoha muutmine on tasuline.
Kui sinu dokument asub teeninduses ning soovid muuta selle väljastuskohta, esita vabas vormis avaldus aadressile ja esita lisaks riigilõivu tasumist tõendav dokument.
Riigilõivu maksmise info. (https://www.politsei.ee/et/juhend/riigiloivude-maeaerad)
Kui tellisid dokumendi Eesti Vabariigi välisesindusse ning soovid muuta selle väljastuskohta, siis palun võta ühendust välisesindusega.
Eesti Vabariigi välisesindused. (https://vm.ee/konsulaar-viisa-ja-reisiinfo/eesti-vabariigi-valisesindused)
Eestis: teenindusest teenindusse
Dokumendi väljastuskoha muutmine maksab 10 €.
Dokumendi väljastuskoht muudetakse avalduse alusel 30 päeva jooksul pärast riigilõivu laekumist.
Eestis: teenindusest kauplusesse või vastupidi
Eestis: teenindusest kauplusesse või vastupidi
Dokumendi väljastuskoha muutmine maksab 10 €.
Dokumendi väljastuskoht muudetakse avalduse alusel 30 päeva jooksul pärast riigilõivu laekumist.
Eestist välismaale: teenindusest Eesti Vabariigi välisesindusse
Dokumendi saatmine Eestist välismaale maksab 30 €.
Välismaale dokumentide saatmiseks tähtaegu ei ole ette nähtud ja dokumendi välismaale jõudmine võib võtta aega. Välisesindus võtab sinuga ühendust, kui dokument on kohale jõudnud.
Välismaal: Eesti Vabariigi välisesindusest välisesindusse
Ühest välisesindusest teise välisesindusse dokumendi saatmine maksab 80 €.
Välismaal: Eesti Vabariigi esindusest teenindusse
Eesti Vabariigi välisesindusest teenindusse dokumendi saatmine maksab 80 €.