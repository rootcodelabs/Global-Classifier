# Taotlemine teeninduses - Välismaalase passi taotlemine lapsele - Politsei- ja Piirivalveamet

Taotlemine teeninduses
Passi taotlemiseks leia endale sobiv teenindus ning võta sinna kaasa isikut tõendav dokument.
Soovi korral saad passi taotlemiseks teeninduses aja broneerida.
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Passi taotlemine tavakorras
Tavakorras passi tegemine võtab aega maksimaalselt 30 päeva pärast taotluse menetlusse võtmist.
Passi taotlemine kiirkorras
Kiirkorras taotletud passi tegemine võtab aega maksimaalselt 1 tööpäeva. Passi kättesaamise arvestus algab taotluse esitamisele järgnevast tööpäevast.
Kiirkorras on võimalik passi taotlus esitada kõigis teenindustes, kuid passi saab kätte ainult Tallinna teenindustes.
Sõrmejälgede andmine
Passi taotlemisel tuleb vähemalt 12-aastasel lapsel anda sõrmejäljed.
Passi kättesaamise volitus
Passi kättesaamiseks saab volitada teist inimest vaid juhul, kui volitus esitatakse koos taotlusega teeninduses kohapeal.
Volitatud inimene peab dokumendi kättesaamisel esitama enda kehtiva Eesti isikut tõendava dokumendi ja kaasas peab olema ka taotleja vana pass.
Kui üle 15-aastase lapse passile soovib järele minna lapsevanem, siis peab laps tegema teeninduses kohapeal selleks vanemale volituse.
Selgituskiri välismaalase passi vormistamiseks
Esita lapse kodakondsusjärgse riigi pädeva ametiasutuse kirjalik nõusolek välismaalase passi väljaandmiseks või omakäeline selgituskiri, kui nõusolekut pole võimalik saada.
Dokumendifoto
Passi taotlemiseks on vaja ühte digitaalset värvifotot.
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Dokumendifoto tegemine teeninduses
Kõigis teenindustes (v.a Keilas) saab digikioskis teha tasuta dokumendifoto.
Digitaalse dokumendifoto saatmine
Soovi korral on võimalik digitaalne dokumendifoto saata e-postiga aadressil .
Vaata dokumendifoto nõudeid ja soovitusi. (/et/dokumendifoto-nouded-ja-juhised)
Riigilõivud alates 1. jaanuar 2025
Välismaalase pass
Alla 18-aastase lapse passi riigilõiv on 25 €.
Alates 18. eluaastast on passi riigilõiv 60 €.
Keskmise, raske või sügava puudega inimesel on õigus soodustusele ja passi riigilõiv on 25 €. Soodustuse saamiseks tuleb teeninduses esitada puuet tõendav.
Passi taotlemisel kiirkorras on riigilõiv 250 €.
Välismaalase pass ja elamisloakaart
Alla 18-aastase lapse passi ja elamisloakaardi riigilõiv on 40 €.
Alates 18. eluaastast on passi ja elamisloakaardi riigilõiv 90 €.
Keskmise, raske või sügava puudega inimesel on õigus soodustusele ning passi ja elamisloakaardi riigilõiv on 40 €. Soodustuse saamiseks tuleb teeninduses esitada puuet tõendav.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot või 5 eurot soodsam (täishind / soodustatud grupid).
Riigilõivu tasumine teeninduses
Teeninduses saab riigilõivu tasuda:
- sularahas
- kaardimaksena
- kliendiarvutis
American Express kaardiga riigilõivu tasuda ei saa.
Lapse nimemuutus välismaal
Välismaal isikuandmete muutumisel on dokumendi taotlemisel vaja esitada seda tõendav dokument.
Dokumendi tõlkimine
Kui dokument ei ole eesti, vene või inglise keeles, siis tuleb see tõlkida ning tõlge peab olema tehtud vandetõlgi poolt või kinnitatud notariaalselt.
Osade välisriikide dokumente ei ole vaja tõlkida
Osade välisriikide dokumente ei ole vaja legaliseerida
Kui dokumendi välja andnud riik on ühinenud välisriigi avaliku dokumendi legaliseerimise nõude tühistamise konventsiooniga ei pea seda legaliseerima. Sellisel juhul peab avalik dokument olema vastavalt nõuetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Nendes riikides väljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)
Info dokumentide legaliseerimise ja apostilliga kinnitamise kohta
Rohkem infot dokumentide legaliseerimise ja apostilliga kinnitamise kohta leiad Välisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Passi taotlemine eestkostetavale
Eestkostetava eest saab passi taotluse esitada ainult tema eestkostja.
Juhul, kui eestkoste andmed ei ole kantud Eesti Rahvastikuregistrisse, siis võta teenindusse kaasa eestkostet tõendav dokument.
Passi taotlemisel tuleb vähemalt 12-aastasel lapsel anda sõrmejäljed.