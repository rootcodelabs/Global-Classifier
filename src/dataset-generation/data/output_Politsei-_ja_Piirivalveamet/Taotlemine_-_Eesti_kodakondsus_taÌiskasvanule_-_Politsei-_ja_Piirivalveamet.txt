# Taotlemine - Eesti kodakondsus täiskasvanule - Politsei- ja Piirivalveamet

Taotlemine
Taotluse Eesti kodakondsuse saamiseks saad esitada isiklikult teeninduses (https://www.politsei.ee/et/asukohad/teenindused) .
Kodakondsuse taotlemiseks teeninduses broneeri aeg veebis (https://broneering.politsei.ee/) .

- Täidetud ankeet – Eesti kodakondsuse taotlus täisealisele (https://www.politsei.ee/files/dokumendid/ankeedid/2023/kodakondsuse-saamine-taisealisena-27.12.2023.pdf?97c58f4cbd)
- tõend legaalse sissetuleku kohta
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument (https://www.politsei.ee/et/juhend/riigiloivude-maeaerad/eesti-kodakondsus) , näiteks maksekorraldus
- dokument, mis tõendab, et taotleja on vabastatud mõne muu riigi kodakondsusest või vabastatakse sellest Eesti kodakondsuse saamise tõttu või ta on tunnistatud kodakondsuseta inimeseks

- seda ei pea esitama rahvusvahelise kaitse saanud inimene, kui olukord tema päritoluriigis ei ole muutunud.
- Eesti Vabariigi põhiseaduse ja kodakondsuse seaduse tundmise eksami tunnistus

Loetletud dokumente ei pea esitama, kui vastavad andmed sisalduvad riiklikes andmekogudes.
Juhul kui sa ei ole terviseseisundi tõttu võimeline eksameid sooritama, esita ekspertkomisjoni otsus, mis vabastab sind kas osaliselt või täielikult eksamite sooritamisest.