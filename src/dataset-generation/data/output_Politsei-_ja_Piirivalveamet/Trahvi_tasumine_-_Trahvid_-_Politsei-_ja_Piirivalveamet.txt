# Trahvi tasumine - Trahvid - Politsei- ja Piirivalveamet

Trahvi tasumine
Väärteotrahvid tuleb tasuda väärteootsusel märgitud tähtajaks. Üldjuhul on selleks tähtajaks 15 päeva alates väärteootsuse tegemisest.

Lisainfot väärteotrahvi tasumise kohta saad küsida väärteootsuse allkirjastanud kohtuväliselt menetlejalt, kelle kontaktandmed on märgitud väärteootsusele.
Väärteomenetluses määratud rahatrahvi saad tasuda e-toimiku kaudu (https://www.rik.ee/et/e-toimik) .
Kiiruskaamera trahve saad tasuda hoiatusmenetluse portaalis (https://hoiatustrahv.politsei.ee/) .
Samuti saad trahvi tasuda:

- internetipangas
- pangakontoris
Mõjuva põhjuse puhul on sul õigus esitada taotlus rahatrahvi ositi tasumiseks. Taotluse pead esitama 15 päeva jooksul pärast väärteoprotokolli kättesaamist. Taotlus saada e-posti aadressile
Kui tasud trahvi teise inimese eest, märgi makse selgituse väljale:

- inimese nimi, kelle eest trahvi tasud
- väärteootsuse number
Trahvi tasumiseks vajaliku info leiad väärteootsuselt.
Saaja: Rahandusministeerium
Viitenumber: trahviotsusele on märgitud viitenumber, mis tuleb trahvi makstes makseinfosse kirja panna.

SEB: EE891010220034796011
Swedbank: EE932200221023778606
Luminor Bank: EE701700017001577198
LHV Pank: EE777700771003813400
Makstes trahvi välispangast on sul vaja teada Eestis asuva panga BIC ehk SWIFT koodi. Laekumine võib aega võtta kuni 2 nädalat.
Saaja: Rahandusministeerium
Rohkem infot rahvusvaheliste ülekannete kohta leiad enda panga kodulehelt.
Väärteotrahvid tuleb tasuda väärteootsusel märgitud tähtajaks. Üldjuhul on selleks tähtajaks 15 päeva alates väärteootsuse tegemisest.
Tähtajaks tasumata väärteotrahvid saadetakse kohtutäiturile sundtäitmiseks. Sellisel juhul kaasneb sellega trahvisaajale täiendav kohtutäituri tasu.
Sundtäitmisele määratud trahvi tasumisel kasuta kohtutäituri edastatud makseinfot.
Kui tasud sundtäitmisele määratud trahvi politsei saadetud trahviotsusel oleva makse info põhjal, siis teavita sellest esimesel võimalusel kohtutäiturit. Muidu võib juhtuda, et kohtutäitur nõuab sinult trahvisumma topelt.
Topelt-, enamtasutud või ekslikult trahvikontole laekunud summat on maksjal õigus tagasi taotleda. Selleks esita taotlus.
Valesti makstud trahvi tagasimakse taotlusankeet:

- pdf (/files/Politseitöö/Trahvid/trahvi-tagastamise-avaldus.pdf?49213d8155)
- word (/files/dokumendid/ankeedid/trahvi-tagastamise-avaldus.docx?6b7e79c4ea)
Taotluse saad esitada:

- politseijaoskonnas
- digiallkirjastatult e-postiga aadressil . Rohkem infot digiallkirja kohta.
- postiga aadressile Pärnu mnt 139, 15060 Tallinn