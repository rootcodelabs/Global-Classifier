# Taotlemine - Elamisluba ettevõtluseks füüsilisest isikust ettevõtjale - Politsei- ja Piirivalveamet

Taotlemine
Kuidas taotleda elamisluba?

- Investeeri Eestis oma äriühingusse.
- Esita nõutud dokumendid ja tasu riigilõiv.
- Vastuse saad 2 kuu jooksul, elamisloakaart väljastatakse 30 päeva jooksul pärast seda.
Kus saad elamisluba taotleda?
Elamisluba ettevõtluseks saad taotleda:

- Eesti välisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)
- Politsei- ja Piirivalveameti teeninduses (https://www.politsei.ee/et/asukohad/teenindused)
Kuidas taotleda elamisluba välisesinduses?
Kui viibid välismaal, esita elamisloa taotlus Eesti välisesindusele. Välisesinduste nimekirja leiad siit. (https://vm.ee/konsulaar-viisa-ja-reisiinfo/eesti-vabariigi-valisesindused) Uuri taotluse esitamise reeglite kohta enne taotluse esitamist konkreetsest välisesindusest.
Kuidas taotleda elamisluba Politsei- ja Piirivalveameti teeninduses?
Kui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis. (https://broneering.politsei.ee/)
Kas pead elamisloa taotlemiseks isiklikult kohale minema?
Taotluse esitamiseks pead asutusse isiklikult kohale minema, et saaksid anda ka sõrmejäljed. Sõrmejälgi ei võeta, kui:

- oled andnud oma sõrmejäljed vähem kui 6 aastat tagasi, näiteks olles varem juba korra elamisluba taotlenud,
- sul on tuvastatud sõrmejälgede andmise püsiv võimetus.
Milliseid dokumente on vaja Eesti elamisloa taotlemiseks?
Kui taotled endale Eestis ettevõtluseks elamisluba, esita:
- tähtajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)
- andmed lähedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5)
- eluloolised andmed (/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)
- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)
- isikut tõendav dokument
- digitaalne foto (https://www.politsei.ee/et/dokumendifoto-nouded-ja-juhised)
- riigilõivu tasumist tõendav dokument, (https://www.politsei.ee/et/juhend/riigiloivude-maeaerad/elamisluba-ja-elamisoigus) näiteks maksekorraldus.
- andmed, mis tõendavad investeeringut
- äriplaani kirjeldus.
Menetleja võib vajadusel paluda lisaandmeid või -dokumente.
Mida peetakse silmas äriplaani kirjelduse all?
Äriplaani kirjeldus on eesti- või ingliskeelne ja sisaldab:

- FIE andmeid
- äriidee kirjeldust
- finantsprognoose järgnevaks 2 majandusaastaks
- FIE elulookirjeldust
- ettevõtlusega seonduvat Eestisse asumise põhjendust
Migratsiooninõustaja on sulle igal sammul abiks. Küsi migratsiooninõustajalt (https://www.politsei.ee/et/migratsiooninoustajad) .