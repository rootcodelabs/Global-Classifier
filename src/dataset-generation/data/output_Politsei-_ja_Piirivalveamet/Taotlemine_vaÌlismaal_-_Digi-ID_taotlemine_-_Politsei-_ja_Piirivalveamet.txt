# Taotlemine välismaal - Digi-ID taotlemine - Politsei- ja Piirivalveamet

Taotlemine välismaal
Välismaal saad digi-ID-d taotleda postiga, e-postiga või Eesti Vabariigi välisesinduses.
Digi-ID taotlemiseks leia endale sobiv Eesti välisesindus ning võta sinna kaasa isikut tõendav dokument.
Vaata Eesti välisesindusi. (/et/dokumente-vaeljastavad-eesti-vabariigi-vaelisesindused)
Digi-ID taotlemine tavakorras
Tavakorras digi-ID tegemine võtab aega maksimaalselt 30 päeva pärast taotluse Eestisse jõudmist ja menetlusse võtmist.
Välismaalt tellitud digi-ID kättesaamisel tuleb arvestada pikema ajaga, sest dokumentide transport Eesti Vabariigi välisesindusse võtab rohkem aega.
Dokumendi välisesindusse jõudmise ja kättesaamise küsimustes võta ühendust välisesindusega, kuhu dokumendi tellisid.
Vaata dokumendi taotluse hetkeseisu. (https://www2.politsei.ee/et/teenused/e-paringud/id-kaardi-ja-passi-taotlus/)
Digi-ID taotlemine kiirkorras
Digi-ID ei saa kiirkorras taotleda.
Taotlusankeet
Täida taotlusankeet käsitsi või arvutis.
Kinnita andmete õigsust taotluse lõpus allkirjaga.
Märgi ankeedil sulle lähim kauplus (https://www.politsei.ee/et/dokumendi-kaettesaamine-kaupluses) või Eesti Vabariigi välisesindus, kus soovid dokumendi kätte saada. Teeninduses digi-ID ei väljastata.

Taotlusankeedil ei tohi olla parandusi.
Taotlusankeedil ei tohi olla parandusi.

Taotlusankeet. (/files/2023-08/est-2028-08-21.pdf?46465d6cd1)
Taotlusankeedi täitmise juhend. (/et/taotlusankeedi-taeitmise-juhend)
Riigilõiv
Eesti välisesinduses kohapeal riigilõivu tasumise võimaluste teada saamiseks võta ühendust selle välisesindusega, kuhu lähed digi-ID taotlema.
Välisesinduste kontaktid. (http://vm.ee/et/taxonomy/term/123)
Digi-ID riigilõiv on 55 €.
Kui tasud riigilõivu enne välisesindusse tulekut, siis võta seda tõendav dokument sinna kaasa.
Välisesinduses digi-ID taotlemiseks vajalikud dokumendid
Võta Eesti välisesindusse kaasa:

- täidetud taotlusankeet
- riigilõivu tasumist tõendav dokument
Kui tahad digi-ID-le järele saata enda poolt volitatud inimese, siis selleks täida välisesinduses volitus.