# Taotlemine teeninduses - Meresõidutunnistuse taotlemine - Politsei- ja Piirivalveamet

Taotlemine teeninduses
Meresõidutunnistuse taotlemiseks leia endale sobiv teenindus ning võta sinna kaasa isikut tõendav dokument ja tööandja kinnitus, et töötad või asud tööle või praktikale laevale.
Tööandja puudumisel esita Töötukassa teatis, et oled pöördunud Eesti Töötukassa poole sooviga saada töökeskse nõustamise teenust ja otsid tööd meremehena.
Tööandja kinnitusel või Eesti Töötukassa teatisel peab olema väljaandja nimi, väljaandmise kuupäev ja number. Dokumendi taotlemiseks peab teatis olema kehtiv 3 kuud teatise väljaandmise päevast alates.
Soovi korral saad dokumendi taotlemiseks teeninduses aja broneerida.
Vaata teenindusi. (/et/asukohad/teenindused)
Broneeri aeg. (https://broneering.politsei.ee/)
Meresõidutunnistuse taotlemine tavakorras
Tavakorras meresõidutunnistuse tegemine võtab aega maksimaalselt 30 päeva pärast taotluse menetlusse võtmist.
Meresõidutunnistuse taotlemine kiirkorras
Kiirkorras taotletud meresõidutunnistuse tegemine võtab aega maksimaalselt 2 tööpäeva. Meresõidutunnistuse kättesaamise arvestus algab taotluse esitamisele järgnevast tööpäevast.
Kiirkorras on võimalik meresõidutunnistuse taotlus esitada kõigis teenindustes, kuid dokumendi saab kätte ainult Tallinna teenindustes.
Sõrmejälgede andmine
Meresõidutunnistuse taotlemisel tuleb sul anda sõrmejäljed.
Meresõidutunnistuse kättesaamise volitus
Kui tahad oma dokumendile järele saata enda poolt volitatud inimese, siis tuleks seda otsustada taotluse esitamisel ja esitada volitus taotluse esitamisel teeninduses.
Volitatud inimene peab dokumendi kättesaamisel esitama enda kehtiva Eesti isikut tõendava dokumendi ja kaasas peab olema ka taotleja vana meresõidutunnistus.
Dokumendifoto
Meresõidutunnistuse taotlemiseks on vaja ühte värvifotot.
Vaata dokumendifoto nõudeid ja soovitusi. (https://www.politsei.ee/et/dokumendifoto-nouded-ja-juhised)
Dokumendifoto tegemine teeninduses
Kõigis teenindustes (v.a Keilas) saab digikioskis teha tasuta dokumendifoto.
Digitaalse dokumendifoto saatmine
Soovi korral on võimalik digitaalne dokumendifoto saata e-postiga aadressil .
Vaata dokumendifoto nõudeid ja soovitusi. (https://www.politsei.ee/et/dokumendifoto-nouded-ja-juhised)
Riigilõivud alates 1. jaanuar 2025
Meresõidutunnistuse riigilõiv on 60 €.
Meresõidutunnistuse taotlemisel kiirkorras on riigilõiv 250 €.
Juhul, kui valid dokumendi kättesaamise kohaks kaupluse, on riigilõiv vastavalt 10 eurot soodsam.
Riigilõivu tasumine teeninduses
Teeninduses saab riigilõivu tasuda:
- sularahas
- kaardimaksena
- kliendiarvutis
American Express kaardiga riigilõivu tasuda ei saa.
Abielu, lahutus või nimemuutus välismaal
Välismaal isikuandmete muutumisel on dokumendi taotlemisel vaja esitada seda tõendav dokument.
Dokumendi tõlkimine
Kui dokument ei ole eesti, vene või inglise keeles, siis tuleb see tõlkida ning tõlge peab olema tehtud vandetõlgi poolt või kinnitatud notariaalselt.
Osade välisriikide dokumente ei ole vaja legaliseerida
Kui dokumendi välja andnud riik on ühinenud välisriigi avaliku dokumendi legaliseerimise nõude tühistamise konventsiooniga ei pea seda legaliseerima. Sellisel juhul peab avalik dokument olema vastavalt nõuetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .
Nendes riikides väljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)
Info dokumentide legaliseerimise ja apostilliga kinnitamise kohta
Rohkem infot dokumentide legaliseerimise ja apostilliga kinnitamise kohta leiad Välisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .