# Soovin Smart-ID kasutajaks hakata - ID.ee

Smart-ID tasuta nutirakendusega saad e-teenustesse sisse logida, tehinguid ja pangaülekandeid kinnitada ning dokumente allkirjastada: võimalused on peaaegu sama avarad kui ID-kaardi, digi-ID või mobiil-ID puhul.

Smart-ID on lihtne ja mugav nutilahendus, mis võimaldab sul e-teenustesse sisse logida, pangaülekandeid teha, tehinguid ja tegevusi allkirjastada jms.
Suureks plussiks on Smart-ID kasutajamugavus ning võimalus endale konto ükskõik mitmesse nutiseadmesse luua: lahendus on SIM-kaardist sõltumatu.
- soovivad ID-kaardi kõrvale veel üht mugavat võimalust elektrooniliseks isikutuvastuseks
- pigem vajavad Smart-IDd e-teenuste kasutamiseks – internetipanka ja suurematesse e-teenindustesse sisenemiseks ja seal tehingute-tegevuste kinnitamiseks
- ei vaja igapäevaselt dokumentide digiallkirjastamise ja/või krüpteerimise võimalusi
- eelistavad kiired asjad pigem nutitelefonis korda ajada
- soovivad seadmeülest kasutamist
- reisivad sageli ega soovi või saa e-teenuste tarbimiseks alati ID-kaarti kasutada
Smart-IDga liitumine on lihtne:  (#smart-idga-liitumine)
Täpsemaid juhiseid uuri vajadusel Smart-ID veebilehelt (https://www.smart-id.com/et/) .
1. Laadi alla ja paigalda Smart-ID äpp
Smart-ID rakenduse saad tasuta alla laadida (https://www.smart-id.com/et/laadi-alla/) AppStore ning GooglePlay kaudu. Paigalda see oma telefoni.
2. Registreeri endale Smart-ID konto.
Lihtsalt äpist ei piisa: Smart-ID kasutamiseks tuleb ka konto luua. Vajalikud juhised on ekraanil olemas, aga enne registreerimise alustamist pane valmis ID-kaart või mobiil-ID, neid läheb sul vaja!
3. Autoriseeri oma konto
Konto isikustamiseks on vaja kas ID-kaarti või mobiil-IDd ja konto saad sa isikustada just sellise seadme kaudu, mis sulle sobib. Näiteks võid oma nutitelefoni Smart-ID konto autoriseerida ka arvutis. Samm-sammult juhised on näha sinu telefoniekraanil.
4. Oledki valmis!
4. Oledki valmis!
Pärast konto registreerimist saadki kohe Smart-IDd kasutama hakata! Smart-IDga saad sisse logida enamikesse suurematesse e-keskkondadesse (näiteks pangad, suuremad e-teenindused jms), kus on olemas ID-kaardi ja mobiil-ID tugi. Kahjuks ei ole Smart-ID täna veel Eestis sama levinud kui ID-kaart ja mobiil-ID.
Täpsem nimekiri Smart-ID toega e-teenustest (https://www.smart-id.com/et/teenused/) .
Kõikide küsimuste ja probleemide tekkides leiad lahenduse Smart-ID kodulehelt www.smart-id.com (http://www.smart-id.com/)

- Smart-ID kasutusjuhised (https://www.smart-id.com/et/abi/kkk/)
- Võta ühendust klienditoega (https://www.smart-id.com/et/abi/klienditugi/)
- Smart-ID laadimine ja paigaldamine (https://www.smart-id.com/et/laadi-alla/)
Smart-ID kuulub SK ID Solutions ASile.
Smart-ID tasuta nutirakendusega saad e-teenustesse sisse logida, tehinguid ja pangaülekandeid kinnitada ning dokumente allkirjastada: võimalused on peaaegu sama avarad kui ID-kaardi, digi-ID või mobiil-ID puhul.
Aitäh tagasiside eest!