# Mobiil-IDga allkirjastamine ebaõnnestub - ID.ee

Juhul, kui mobiil-IDga allkirjastamisel tekkis tõrkeid, loe läbi veateade: enamasti saad sealt vajaliku info olukorra lahendamiseks.
Enamik mobiil-IDga seotud probleeme on ajutised ja lahenevad iseenesest. kohta anname alati teada oma id.ee uudiste (https://www.id.ee/rubriik/uudised) sektsioonis!

Veendu, et sinu telefon on mobiilvõrgu levialas ja mobiilne andmeside on sisse lülitatud. Lisaks tuleb kontrollida, kas mobiilsidevõrgus pole hetkel katkestusi. Mõnikord võib abiks olla telefoni taaskäivitamine ja/või selle võrguseadete lähtestamine.

Päringu algatamise ja PIN-koodi sisestamise vahe oli liiga pikk.

Ikka juhtub! Ole tähelepanelik ja proovi uuesti. Kindlasti pea meeles, et kolmel järjestikusel valesti sisestamisel läheb PIN2-kood lukku ja selle lahtiblokeerimiseks on sul vaja oma mobiil-ID PUK-koodi.

Veendu, et sinu telefon oleks sisse lülitatud ja levi oleks olemas. Kui kõik tundub korras olevat, kontrolli, ega sinu telefoniteenused ei ole näiteks maksmata arvete tõttu piiratud. Kui kõik on endiselt töökorras, oota paar hetke ja proovi uuesti: võimalik, et tõrke põhjustasid ajutised leviprobleemid.

Mobiil-ID sõnumid on SIM kaardi põhised ja need ei suundu edasi teisele mobiilinumbrile nagu tavasõnumid. Mobiil-ID kasutamiseks tuleb suunamine maha võtta.

Veendu, et parasjagu poleks aktiivne teine SIM kaart. Soovitame Mobiil-ID lepinguga SIM kaarti hoida pesas number 1.
Väljastatud Mobiil-ID sertifikaatide kehtivusaeg on 5 aastat. Sertifikaate ei ole võimalik pikendada. Mobiil-ID teenuse kasutamise jätkamiseks tuleb tellida uus SIM kaart operaatori juurest (Telia, Elisa, Tele2) ning Mobiil-ID leping uuesti sõlmida kas iseteeninduses või esinduses.
Kui vahepeal kaob internetiühendus, saad veateate, et ei saanud ühendust teenusepakkujaga ja soovituse kontrollida internetiühendust.
VPN-i kaudu ühenduse loomisel, proovi see välja lülitada ja olukorda korrata.

Kui saad veaga numbrikoodi, soovitame sul telefon taaskäivitada ja uuesti proovida. Kui viibid välismaal või rändled, veendu, et mobiilsideoperaatoriks oleks valitud kas sinu praegune mobiilsideoperaator või piirkonnas saadaval olev mobiilsideoperaator. Kui veakood ilmub uuesti, soovitame võtta ühendust oma mobiilsideoperaatoriga.

Kas sa soovisid mobiil-IDga dokumente allkirjastada ja DigiDoc4 rakenduses kuvati sulle veateadet „SSL ühenduskanali loomine ebaõnnestus“?
ja saad selle olukorra väikese tarkvarauuendusega kiiresti ise lahendada.
Esmalt ava DigiDoc4 ja sealt menüüvalik „ “.
Ekraani all paremas nurgas on näha nupp „ “: klõpsa sellel.
Juhul, kui sinu arvuti tarkvara on aegunud, annab DigiDoc4 sulle sellest märku ja pakub ka võimalust kohe sealsamas tarkvara värskendamiseks. Järgi ekraanil olevaid juhiseid ja kõik sujub!
Pärast tarkvara uuendamist proovi mobiil-IDga allkirjastamist uuesti – vajadusel tee oma arvutile enne restart.
Kui probleem ei kadunud, võta ühendust ID-tarkvara kasutajatoega (https://www.id.ee/artikkel/teavita-meid-probleemist) . Kindlasti tuleks oma murega kaasa panna ka arvuti diagnostikafail (https://www.id.ee/artikkel/id-tarkvara-diagnostikafaili-salvestamine/) : juhised diagnostikafaili salvestamiseks leiad ka kontaktivormi juurest.
Vahel juhtub, et DigiDoc4 kaudu dokumentide allkirjastamisel või muude mobiil-ID tegevuste teostamisel ilmub ekraanile veateade: Kasutaja ei ole mobiil-ID klient.
Ära muretse: üldjuhul ei ole põhjuseks kehtivuse kaotanud mobiil-ID või mobiilsideoperaatori poolt lõpetatud leping. Enamasti põhjustab selle veateate ilmumise lihtne näpuviga: oled oma telefoninumbri sisestamisel eksinud või, nagu tihti juhtub, sisestanud hoopis kellegi teise telefoninumbri. Proovi rahulikult uuesti!
Telefoninumbri sisestamine DigiDoc4s:
Mobiil-ID abil digiallkirja andes järgi, et sisestaksid oma telefoninumbri korrektselt:
Esmalt sisesta Eesti riigikood 372 ja seejärel oma telefoninumber ilma tühikute, sidekriipsude ja muude sümboliteta. Sisestatud telefoninumber peab välja nägema umbes nii:  37250123456
Kontrolli, et sa ei oleks teinud numbri sisestamisel näpuvigu!
Juhul, kui mobiil-IDga allkirjastamisel tekkis tõrkeid, loe läbi veateade: enamasti saad sealt vajaliku info olukorra lahendamiseks.
Aitäh tagasiside eest!