# PIN-koodide ja PUK-koodi muutmine - ID.ee

Soovitame sul koos ID-kaardiga automaatselt väljastatud PIN- ja PUK koodid kohe ära vahetada: ise valitud koodid püsivad paremini meeles. Samuti tasub aeg-ajalt PIN- ja PUK-koode värskendada juhuks, kui mõni kõrvaltvaataja on näinud sind PIN-koode sisestamas.

- kui kehtivad PIN-koodid on meeles, saad nende abil DigiDoc4 rakenduses uued määrata.
- kui kehtivad PIN-koodid on meelest läinud, vajad uute PIN-koodide loomiseks PUK-koodi.
- Kui meelest on läinud nii PIN-koodid kui PUK-kood, tuleks sul taotleda uus koodiümbrik (https://www.id.ee/artikkel/pin-koodid-uue-koodiumbriku-tellimine) .
PIN- ja PUK-koodid: PIN-koodide vahetamine DigiDoc4 rakenduse abil  (#pin-ja-puk-koodid_1844)
PIN-koodide muutmine on väga lihtne: ja ava arvutis ID-tarkvara „DigiDoc4“ ("DigiDoc4" rakenduse leidmise juhend arvutist on leitav siit (https://www.id.ee/artikkel/soovid-id-tarkvara-digidoc4-oma-arvutis-ules-leida/) ). Oota, kuni DigiDoc4 on sinu ID-kaardi andmed sisse lugenud ja vali siis menüüst „Minu eID“.
Seejärel vali, millist koodi muuta soovid.

Sul tuleb sisestada kehtiv PIN1-kood ning seejärel kaks korda järjest uus valitud PIN1-kood.
Sulle automaatselt väljastatud PIN1-kood on 4-kohaline. Uue PIN1-koodi võid aga valida 4-12 kohalise, peaasi, et:

- See koosneks ainult numbritest.
- Uus PIN1 ei kattuks sinu eelmise PIN1’ga.
- Sa ei valiks enda PIN1-, PIN2- ja PUK-koodiks ühte ja sama numbrit!
- Väldi oma sünnipäeva, 0000, 1111, 1234 ja muude kergesti tuletatavate koodide kasutamist!
Sul tuleb sisestada kehtiv PIN2-kood ning seejärel kaks korda järjest uus valitud PIN2-kood.
Sulle automaatselt väljastatud PIN2-kood on 5-kohaline. Uue PIN2-koodi võid aga valida 5-12 kohalise, peaasi, et:

- See koosneks ainult numbritest.
- Uus PIN2 ei kattuks sinu eelmise PIN2’ga.
- Sa ei valiks enda PIN1-, PIN2- ja PUK-koodiks ühte ja sama numbrit!
- Väldi oma sünnipäeva, 00000, 12345 ja muude kergesti tuletatavate koodide kasutamist!

Sul tuleb sisestada kehtiv PUK-kood ning seejärel kaks korda järjest uus valitud PUK-kood.
Sulle automaatselt väljastatud PUK-kood on 8-kohaline. Uue PUK-koodi võid aga valida 8-12 kohalise, peaasi, et:

- See koosneks ainult numbritest.
- Uus PUK ei kattuks sinu eelmise PUK-koodiga.
- Sa ei valiks enda PIN1-, PIN2- ja PUK-koodiks ühte ja sama numbrit!
- Väldi oma sünnipäeva, 00000000, 12345678 ja muude kergesti tuletatavate koodide kasutamist!
Koodide eduka muutmise kohta näed teadet oma ekraanil.
PIN- ja PUK-koodid: blokeeritud ehk lukustatud PIN-koodide taasavamine PUK-koodi abil  (#pin-ja-puk-koodid_1806)

DigiDoc4 ikoon peaks olema nähtav arvutiprogrammide loetelus. Järgmiste operatsioonisüsteemide kasutajate jaoks on DigiDoc4 rakendus leitav järgmiselt:

- kasutaja leiab selle ka „Start → All Programs → ID-kaart → DigiDoc4“ teekonda läbides.
- kasutaja leiab selle ka „Finder → Go → Applications → DigiDoc4“ teekonda läbides.
- kasutaja leiab selle aga ka „Rakenduste menüü (klõpsates üheksat punkti ekraani vasakus allservas) → DigiDoc4“ teekonda läbides.
Kontrolli, et DigiDoc4 näitaks sinu isikuandmeid, ja ava vasakmenüüst valik „Minu eID“. Seal on näha, millise sertifikaadi PIN-kood blokeeritud on.

Blokeeringu tühistamiseks vajuta Sinu ekraanile ilmub nüüd PIN-koodi blokeeringu tühistamise aken, kus tuleb sisestada kehtiv PUK-kood ning seejärel kaks korda järjest uus valitud PIN-kood.
PIN1 (isiku tuvastamiseks) ja PIN2 (allkirjastamiseks) lahti blokeerimine toimub ühte moodi, aga meeles tuleks pidada, et:

- PIN1-kood peab olema 4-12 numbrit pikk;
- PIN2-kood peab olema 5-12 numbrit pikk.
Uus kood peab erinema eelmisest PIN-koodist, koosnema ainult numbritest ning ei tohi osaliselt ega täielikult kattuda sinu isikukoodiga.

Täida lahtrid ning vajuta „BLOKEERI LAHTI“ nupul. Kui PUK-kood sai õigesti sisestanud ja sinu poolt valitud uued PIN-koodid vastasid nõuetele ning olid omavahel kattuvad, näed ekraanil teadet PIN-koodi blokeeringu maha võtmise kohta.

Kui sisestasid PUK-koodi kolm korda järjest valesti, läheb ka see lukku. ID-kaardi elektroonilise kasutamise jätkamiseks tuleb siis Politsei- ja Piirivalveametist või Eesti Vabariigi välisesindusest .
DigiDoc4 kaudu on väga lihtne oma ID-kaardi PIN- ja PUK-koode vahetada: vali endale sellised koodid, mida sul on lihtne meeles pidada, teistel aga keeruline ära arvata!
Aitäh tagasiside eest!