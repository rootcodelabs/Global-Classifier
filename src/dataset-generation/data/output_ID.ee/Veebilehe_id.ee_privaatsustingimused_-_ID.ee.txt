# Veebilehe id.ee privaatsustingimused - ID.ee

Veebilehe id.ee külastamine
Veebilehe külastamisel külastaja kohta kogutavad ja
säilitatavad andmed:
- kasutatava arvuti või
arvutivõrgu internetiaadress (IP-aadress)
- lehekülg, mida
külastati
- arvuti veebilehitseja
ja operatsioonisüsteem
- külastamise aeg
- kasutaja seade
üldistatult
- lehekülje lehitseja
suurus ning keelevalik
- teenusepakkuja,
domeeninimi ning regioon
IP-aadresse ei seota isikut tuvastada võimaldava
teabega. Andmeid kogume selle kohta, millist veebilehe osa külastatakse ja kui
kaua seal viibitakse. Kogutud andmeid kasutame külastusstatistika tegemiseks,
et selle põhjal veebilehte arendada ja külastajale mugavamaks muuta.
Küpsiste kasutamise eeskiri
Veebilehel id.ee kasutatakse küpsiseid. Küpsistest
saate loobuda igal ajal, muutes kasutatava seadme veebilehitseja seadistusi ja
kustutades salvestatud küpsised.
Id.ee veebikeskkond kasutab analüütilisi küpsiseid,
mis koguvad teavet selle kohta, kuidas võrgulehte kasutatakse. Näiteks,
milliseid võrgulehti külastatakse kõige rohkem ja kas kasutajad saavad
võrgulehtedelt veateateid. Need küpsised ei kogu teavet, mis võimaldaks
võrgulehe kasutajat otseselt tuvastada. Küll aga võib arvutikasutuse
analüütiline jälgimine viia kasutaja kaudse tuvastamiseni.
Muude isikuandmete kogumine
Kogume Teie isikuandmeid ka juhul, kui Te edastate need meile ise (nt meiega kontakteerudes telefoni või veebilehe kontaktivormi (https://www.id.ee/artikkel/teavita-meid-probleemist/) kaudu).
Edastatud isikuandmeid töötleb Riigi Infosüsteemi Amet
kasutajatoe teenuse pakkumiseks vajalikul määral.
ID-abisse pöördudes võivad töödeldavateks
isikuandmeteks olla:
- ees- ja perekonnanimi
- kontaktandmed
(kontakttelefon ja e-post)
- kasutatava arvuti või
arvutivõrgu internetiaadress (IP-aadress)
- rakenduste ja arvuti
logid
- kuvatõmmised (DigiDoc4 “minu eID” vaade, edastatud meilivestlused, arvuti konfiguratsioon)
- erinevad allkirjastatud
failid või konteinerid valideerimaks/kontrollimaks viga (asice, pdf, bdoc,
ddoc, jne)
Edastatud andmetele võib olla ligipääs ka Riigi
Infosüsteemi Ameti partneritel, kui see on vajalik probleemi lahendamiseks, välja
arvatud juhul, kui sellise huvi kaaluvad üles Teie huvid või põhiõigused ja
–vabadused, mille nimel tuleb kaitsta isikuandmeid, samuti juhul, kui see on
vajalik Teie või mõne muu füüsilise isiku eluliste huvide kaitsmiseks.
Kasutajatoe logisid säilitatakse üks aasta nende tekkimisest. Teil on õigus esitada Riigi Infosüsteemi Ametile isikuandmete kustutamise taotlus, misjärel kustutatakse logidest Teiega seotud isikuandmed.
Veebilehel on kasutusel vestlusrobot. Vestlusrobot on tehniline lahendus, mis võimaldab saada automaatselt vastuse eID teenusega seotud küsimustele või keerukamate küsimuste puhul suhelda kasutajatoe spetsialistiga. Vestlusrobotis töödeldavate isikuandmete vastutav töötleja on Riigi Infosüsteemi Amet.
Õigus enda andmetega tutvuda. Õigus nõuda ebaõigete
andmete parandamist
Igaühel on õigus enda kohta kogutud isikuandmetega
tutvuda. Isikuandmete saamiseks on võimalik esitada Riigi Infosüsteemi Ametile
taotlus. Väljastame Teile andmed esimesel võimalusel, kuid mitte hiljem kui ühe
kuu jooksul alates taotluse registreerimisest. Teie kohta käivad andmed
kuu jooksul alates taotluse registreerimisest. Teie kohta käivad andmed
väljastame elektrooniliselt.
Kuna isikuandmed on juurdepääsupiiranguga teave, peame
veenduma enne nende väljastamist Teie isikusamasuses.
Võime piirata Teie õigust saada teavet ja enda kohta
isikuandmeid, kui see võib:
- kahjustada teise isiku
õigusi ja vabadusi,
- takistada kuriteo
tõkestamist või kurjategija tabamist või raskendada tõe väljaselgitamist
kriminaalmenetluses,
- ohustada riiklikku
julgeolekut.
Igaühel on õigus nõuda enda ebaõigete isikuandmete
parandamist.
Riigi Infosüsteemi Ameti poolse isikuandmete töötlemise toimingutega seotud küsimustes palume pöörduda meie poole e-posti aadressi help@ria.ee (mailto:help@ria.ee) kaudu.
Veebilehe id.ee külastamine Veebilehe külastamisel külastaja kohta kogutavad ja säilitatavad andmed: IP-aadresse ei seota isikut tuvastada võimaldava teabega. Andmeid kogume selle kohta, millist veebilehe osa külastatakse ja kui kaua seal viibitakse. Kogutud andmeid kasutame külastusstatistika…
Aitäh tagasiside eest!