# Mobiil-ID kasutamine - ID.ee

Tänaseks on mobiil-ID tugi olemas pea kõikidel suurematel e-teenustel, mis pakuvad ID-kaardiga sisenemise võimalust, ning mobiil-ID töötab nii arvutis, tahvelarvutis kui mobiiltelefonis. E-teenuste kasutamiseks ei ole sul vaja eraldi kaardilugejat ega spetsiaalset tarkvara: piisab, kui mäletad oma mobiil-ID PIN-koode!
Mobiil-ID teenuse maksumus sõltub operaatori hinnakirjast.
Mobiil-ID kaudu digiallkirjastamiseks on sul aga lausa mitu võimalust:

- E-teenustes saad digiallkirju anda ja tegevusi kinnitada läbi veebibrauserite
- Dokumentide allkirjastamiseks arvutis vajad DigiDoc4 ehk ID-tarkvara (https://www.id.ee/artikkel/paigalda-id-tarkvara/)
- Dokumentide allkirjastamiseks nutitelefonis vajad RIA DigiDoc rakendust. (https://www.id.ee/artikkel/ria-digidoc-mobiilirakendus/)

- Mobiil-ID PIN1-kood – isikutuvastuseks ehk sisselogimiseks;
- Mobiil-ID PIN2-kood – digitaalallkirja andmiseks ehk tegevuste kinnitamiseks;
- Mobiil-ID PUK-kood – lukustunud PIN-koodide taasavamiseks.

Mobiil-ID abil saad siseneda e-teenustesse nii oma nutitelefonist (kasutades nutitelefoni veebilehitsejat või rakendusi) kui ka kasvõi oma tööarvutist! Usu, see käib imelihtsalt.

Vali sealt sisselogimise viisiks „mobiil-ID“ ja sisesta nõutud andmed. Näiteks Eesti.ee küsib sinult isikukoodi ja mobiiltelefoninumbrit, mõni teine teenus võib aga isikukoodi asemel hoopis kasutajanime küsida: pane tähele ja järgi lihtsalt ekraanil olevaid juhiseid.
E-teenustesse sisenemisel ilmub sinu ekraanile kontrollkood.
Kontrollkoodi on vaja selleks, et saaksid võrrelda, kas autoriseerimispäringu algatajaks oled ikka sina või keegi teine. Kui sinu nutitelefoni mobiil-ID aknas olev kontrollkood ei kattu e-teenuse kontrollkoodiga või su telefon annab märku e-teenusesse sisenemisest, mida sina pole algatanud, ära kunagi oma PIN-koode sisesta!

Üsna samal ajal – enamasti paari sekundi jooksul – jõuab koos e-teenuse ekraanile ilmunud kontrollkoodiga sinu telefoni ka SMS ehk sõnum sama kontrollkoodiga. Veendu, et need kattuksid!

Kui kontrollkoodid kattuvad ja sisenemine e-teenusesse on algatatud sinu poolt, vajuta „Nõustu“ (Accept) lingil. Sinult küsitakse PIN1-koodi: sisesta see ja vajuta OK/Send/Saada.

Tehingute ja tegevuste, näiteks pangaülekannete kinnitamine toimub sarnaselt e-teenustesse sisse logimisele. Sina algatad oma ekraanil tegevuse ja sinu telefon küsib sinu käest PIN2-koodi. Kui oled kindel, et PIN-koodi nõudva tegevuse algatasid ikka sina ise, sisesta PIN2 ning vajuta OK/Send/Nõustu.
Kas sa teadsid, et saad mobiil-ID abil dokumente allkirjastada? Ning et mobiil-ID abil antud digiallkiri on juriidiliselt võrdne omakäelise allkirjaga?
Otsi allkirjastamist ootav dokument üles oma arvuti failihalduri kaudu ning tee dokumendi nimel parem hiireklõps. Kui avanevas menüüs on olemas link „Allkirjasta digitaalselt“ (DigiDoc4 märkega link), tee sellel klikk ning DigiDoc4 allkirjastamisfunktsionaalsus avatakse sulle automaatselt.
Dokumendile saad digitaalset allkirja anda ka Windows Exploreri kaudu: tee faili nime peal ning avanevas rippmenüüs vali .

Kui Windows 11 kontekstimenüüst valik , proovige valida selle loendi lõpus või vajutage klahvikombinatsiooni .
Teine variant on DigiDoc4 lahti teha ning sealt paremal asuvast menüüst „Allkiri“ valikul klõpsata. Sulle pakutakse võimalust vajalikud dokumendid üle ekraani DigiDoc4 lohistada või need „... või vali fail kettalt“ nupul klõpsates lisada.
Kui soovid, võid korraga allkirjastada ka mitu faili – selleks kliki „+ lisa veel faile“ lingil.
Kõik üheaegselt allkirjastatavad dokumendid lisatakse ühte dokumendiümbrikusse.
Vajadusel lisa Mida tähendab ja kuidas lisada allkirjastaja rolli? (https://www.id.ee/artikkel/soovid-arvutis-digiallkirja-anda/)
Enne allkirjastamist veendu, et oleksid lisanud kõik failid, mida soovid üheaegselt allkirjastada, ning klõpsa „ “ nupul.
Nüüd küsib DigiDoc4 sinu käest telefoninumbrit ja isikukoodi. Sisesta need, veendu, et esitatud andmed oleks korrektsed, ja vajuta nupul „ “.

Paari hetkega peaks nii DigiDoc4 ekraanile kui su telefoni sõnumitesse ilmuma kontrollkood.

Kontrolli, kas DigiDoc4 ja mobiili ekraanil kuvatavad kontrollkoodid kattuvad. Kui kontrollkoodid on samad, vajuta mobiilis nupule . Seejärel küsib telefon sinult mobiil-ID PIN2-koodi. Sisesta see ja vajuta OK/Send.
Kui allkirjastamine õnnestub, näed peavaates digitaalselt allkirjastatud ümbrikus olevaid dokumente ning informatsiooni antud allkirjade kohta.
NB! Allkirjastatud ümbriku sisu muuta ei saa, küll aga saad lisada ja eemaldada allkirju.
- e-mailiga saadud dokument oma arvutisse.
- allkirjastatud dokument DigiDoc4 rakendusega.
- oma allkiri.

- Veebilehel, kus soovid allkirjastada küsitakse kinnitust allkirjastamise soovi kohta.
2. Peale kinnitust kuvatakse veebilehel kontrollkood
3. Sinu telefonile saadetakse allkirjastamise sõnum ning telefoni ekraanil kuvatakse teenuse nimi ja kontrollnumber
4. Kui teenuse nimi on õige ja kontrollnumber vastab teenuse lehel kuvatud numbrile, siis on turvaline vajutada OK.
5. Seejärel avaneb võimalus sisestada PIN-kood.
Mobiil-ID turvaliseks kasutamiseks on oluline, et:

- Mobiiltelefonis kuvatav teenuse nimi viitab e-teenusele või veebilehele, kuhu soovisid Mobiil-IDga siseneda;
- Kontrollkoodid teenuse veebilehel ja mobiiltelefonis on identsed;
- Autentimisel küsitakse PIN1 koodi ja ainult allkirjastamisel PIN2.
Tähtsaim on jälgida isiklike PIN-koodide õiget kasutamist.

Kui RIA DigiDoc äpp on lahti, ava selle alumises servas asuvast menüüst „Allkiri“. Allkirjastamise vaate ekraanil näed nuppu „VALI FAIL“, klõpsa sellel ning vali oma need failid, mida soovid digiallkirjastada.

Kui soovid ühte allkirjastatud ümbrikusse lisada mitu faili, klõpsa „ „+ LISA VEEL FAILE“ nupul.
Lisa täpselt nii palju faile, kui soovid allkirjastada – hiljem allkirjastatud ümbrikut edasi saates on kõik valitud failid selle sees. Kui kõik vajalikud failid on lisatud, klõpsa „ALLKIRJASTA“ nupule.

Pärast „ALLKIRJASTA“ nupu vajutamist suunatakse sind edasi „Ümbriku valideerimine“ valikusse.
Ümbriku sisu all näed, millised failid kuuluvad üheaegselt allkirjastamisele: kontrolli, et kõik oleks õige!
Ümbriku allkirjade juures näed kõikide allkirjastajate nimesid: kui sina oled allkirjastamise algatajaks, on seal vaid sinu nimi. Kui aga allkirjastad juba teiste poolt varem allkirjastatud dokumendiümbrikut, näed siin nende nimesid, kelle allkiri on failidele juba lisatud.
Vajuta „ALLKIRJASTA“ nupul alles siis, kui oled veendunud, et kõik on korras.
Nüüd küsib rakendus sinu käest, kas soovid allkirja anda ID-kaardi või mobiil-IDga. Vali mobiil-ID.
Arvesta, et mobiil-ID ga allkirjastamisel küsitakse sinu käest telefoninumbrit ja isikukoodi! Sisesta need ja vajuta „ALLKIRJASTA“ nupul. Sinu telefoniekraanile ilmub seejärel kontrollkood ja sinu käest küsitakse, kas soovid dokumendid allkirjastada. Kui kontrollkoodid ühtivad, vajuta „ “ (Nõustu). Seejärel tuleb sul sisestada mobiil-ID PIN2-kood.

! Selleks, et , tuleb see jagada!
Klõpsa „ “ nupul ning vali, kuhu soovid värselt digiallkirjastatud dokumendi ümbriku edastada või salvestada.

Kõik ongi valmis – kui oled allkirjastatud dokumendiümbriku edastanud ja/või salvestanud, oledki valmis.
RIA DigiDoc rakenduse abil saad sa digiallkirjastatud dokumente ka avada või näiteks turvaliseks edasi saatmiseks krüpteerida (https://www.id.ee/artikkel/dokumentide-krupteerimine-ja-dekrupteerimine-2/) .
Mobiil-ID kasutamiseks vajad vaid oma nutitelefoni ja mobiil-ID PIN-koode. Tänaseks on mobiil-ID tugi olemas pea kõikidel suurematel e-teenustel, mis pakuvad ID-kaardiga sisenemise võimalust, ning mobiil-ID töötab nii arvutis, tahvelarvutis kui mobiiltelefonis.
Aitäh tagasiside eest!