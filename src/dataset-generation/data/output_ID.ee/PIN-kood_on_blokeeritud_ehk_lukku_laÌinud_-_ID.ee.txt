# PIN-kood on blokeeritud ehk lukku läinud - ID.ee

Juhul, kui sina – või keegi teine – on PIN-koodi kolm korda järjest valesti sisestanud, blokeeritakse see turvalisuse kaalutlustel.
Ära muretse:

- Kui , saad oma PIN-koodi ise kiirelt ja mugavalt lahti blokeerida.
- Kui PUK-koodi alles pole, saad Politsei- ja Piirivalveametist või Eesti Vabariigi välisesindusest oma ID-kaardi jaoks uue koodiümbriku tellida (https://www.id.ee/artikkel/pin-koodid-uue-koodiumbriku-taotlemine/) .
- ID-kaart kehtib isikut tõendava dokumendina, näiteks reisidokumendina ka siis, kui selle PIN-koodid on blokeeritud. PIN-koodide lukustus puudutab ainult kaardi elektroonilist kasutamist.

DigiDoc4 ikoon peaks olema nähtav arvutiprogrammide loetelus. Järgmiste operatsioonisüsteemide kasutajate jaoks on DigiDoc4 rakendus leitav järgmiselt:

- kasutaja leiab selle ka „Start → All Programs → ID-kaart → DigiDoc4“ teekonda läbides.
- kasutaja leiab selle ka „Finder → Go → Applications → DigiDoc4“ teekonda läbides.
- kasutaja leiab selle aga ka „Rakenduste menüü (klõpsates üheksat punkti ekraani vasakus allservas) → DigiDoc4“ teekonda läbides.

Kontrolli, et DigiDoc4 näitaks sinu isikuandmeid, ja ava vasakmenüüst valik „Minu eID“. Seal on näha, millise sertifikaadi PIN-kood blokeeritud on.

Blokeeringu tühistamiseks vajuta Sinu ekraanile ilmub nüüd PIN-koodi blokeeringu tühistamise aken, kus tuleb sisestada kehtiv PUK-kood ning seejärel kaks korda järjest uus valitud PIN-kood.
PIN1 (isiku tuvastamiseks) ja PIN2 (allkirjastamiseks) lahti blokeerimine toimub ühte moodi, aga meeles tuleks pidada, et:
- PIN1-kood peab olema 4-12 numbrit pikk;
- PIN2-kood peab olema 5-12 numbrit pikk.
Uus kood peab erinema eelmisest PIN-koodist, koosnema ainult numbritest ning ei tohi osaliselt ega täielikult kattuda sinu isikukoodiga.

Täida lahtrid ning vajuta „BLOKEERI LAHTI“ nupul. Kui PUK-kood sai õigesti sisestanud ja sinu poolt valitud uued PIN-koodid vastasid nõuetele ning olid omavahel kattuvad, näed ekraanil teadet PIN-koodi blokeeringu maha võtmise kohta.
Kui sisestasid PUK-koodi kolm korda järjest valesti, läheb ka see lukku. ID-kaardi elektroonilise kasutamise jätkamiseks tuleb siis Politsei- ja Piirivalveametist või Eesti Vabariigi välisesindusest .
Kolm korda järjest valesti sisestatud PIN-kood blokeeritakse sinu turvalisuse huvides: ilma PIN-koodideta ei ole võimalik ligi pääseda sinu isikuandmetele, pangaarvele, e-teenustele; ei saa allkirjastada lepinguid, kinnitada tehinguid jne.
Tõsi see on, et üldiselt kipuvad PIN-koodid lukku minema just sellel kõige-kõige ebamugavamal ajahetkel. Enamasti on põhjuseks kaardiomaniku liigne kiirustamine PIN-koodi sisestamisel või hetkeline hajameelsus – näiteks sisestasid ID-kaardi PIN-koodi asemel kogemata oma pangakaardi PIN-koodi. Täiesti arusaadav on ka, et lukustatud PIN-koodi tõttu jääb lõpetamata tol hetkel pooleli olnud tegevus ja see võib paraja portsu ebamugavusi põhjustada. Küll aga tasub endale meelde tuletada, et PIN-koodide lukustust on vaja juhuks, kui sinu kaart on varastatud või on see muul moel pahatahtliku inimese kätte sattunud. Selleks, et keegi teine lihtsalt katse-eksituse meetodil ja erinevaid PIN-koode proovides sinu isikuandmeid ei ohustaks, blokeeritaksegi kolme valesisestuse järel PIN-kood ja pahategijal ei ole rohkem võimalusi sinu ohtu seadmiseks.
Õigele kaardiomanikule väljastati koos PIN-koodidega ka PUK-kood, mille abil lukustatud PINid taas lahti teha saab – vargal see võimalus puudub.
Seetõttu ongi väga tähtis, et ja kindlasti mitte rahakotis, ID-kaardi juures või oma töölaual, kust see kellegi teise kätte võib sattuda!
Veelgi parem on, kui sa endale ise : midagi sellist, mida sul on lihtne tuletada või meeles pidada ilma, et peaksid selle üldse üles kirjutama. PUK-koodi saad vahetada täpselt sama lihtsalt kui PIN-koode:
- Ühenda ID-kaart arvutiga ja ava ID-tarkvara „DigiDoc4“.
- Oota, kuni ekraanile laetakse sinu isikuandmed.
- Klõpsa vasakmenüüst lahti „Minu eID“.
- Klõpsa „Muuda PUK“ nupul.
- Sisesta kehtiv PUK-kood.
- Vali endale uus PUK-kood ja sisesta see kaks korda.
- Uus PUK-kood peab koosnema ainult numbritest, olema 8-12 kohaline ja mitte kattuma (osaliselt ega täielikult) sinu isikukoodiga.
Kui PUK-koodi vahetamine õnnestub, näed ekraanil vastavat teadet. Ja nüüd oledki kaitstud juhuks, kui peaksid kogemata oma PIN-koodid blokeerima!

Seejärel sisesta kaardilugejasse ID-kaart ja vali aknas . Oota, kuni sinu andmed on äppi sisse loetud ning kliki lahti .

Vali see PIN-kood, mida muuta tahad. Kui lukustunud või unustatud on nii PIN1- kui PIN2-koodid, tuleb sul muuta mõlemaid eraldi.

Juhul, kui sa mäletad oma senist PIN-koodi, klõpsa nupul või . Kui PIN-koodid on lukku läinud ehk blokeeritud ja soovid neid PUK-koodi abil taas luua, vali nupu all olev link või

Kui mäletasid oma seniseid PIN-koode, saad need “ ” nupu kaudu ära vahetada: sul tuleb sisestada nii kehtiv PIN-kood kui uus PIN-kood. Kui uus PIN-kood sisestatud, vajuta „Muuda“ nupul.
Kui sa oma , tuleb sul sisestada kehtiv PUK-kood ja seejärel uus valitud PIN-kood. Kui uus PIN-kood sisestatud, klõpsa „Tühista blokeering“ nupul.
Järgi telefoniekraanil olevaid juhiseid ja kõik sujub!
NB! PIN-koodide valimisel pea meeles, et:
- Need ei tohi sisaldada sinu isikukoodi ega selle osi, peavad koosnema ainult numbritest ja erinema senikehtinud PIN-koodidest.
- PIN1 peab olema 4-12 numbriline.
- PIN2 peab olema 5-12 numbriline.
- Vali sellised PIN-koodid, mida sul on lihtne meeles pidada või tuletada, teistel aga keeruline ära arvata!
Juhul, kui sinu PIN-kood on blokeeritud, saad selle DigiDoc4 rakenduse abil taas mugavalt lahti teha. Selleks vajad oma PUK-koodi.
Aitäh tagasiside eest!