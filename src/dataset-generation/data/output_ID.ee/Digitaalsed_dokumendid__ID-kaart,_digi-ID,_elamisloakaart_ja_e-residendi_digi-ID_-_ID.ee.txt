# Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee

Digitaalsed dokumendid on need dokumendid, mille abil saab teostada isikutuvastust, kinnitada tehinguid ning anda allkirju elektroonilistes kanalites. Eestis on kasutusel mitmeid erinevaid digitaalseid dokumente – neist kõige tuntum on muidugi Eesti kodanike jaoks kohustuslik . ID-kaardile lisaks on olemas aga ka digi-ID, elamisloakaart, e-residendi digi-ID ja diplomaadikaart.
Teada tasub, et kõik need kaardid toimivad elektroonilises mõttes ühtemoodi:

- Kaardi lugemiseks on vaja ID-kaardi lugejat (https://www.id.ee/artikkel/kasulik-info-kiipkaardi-lugejate-kohta/) .
- Kaardi kasutamiseks tuleb arvutisse paigaldada ID-tarkvara (https://www.id.ee/artikkel/paigalda-id-tarkvara) .
- ID-kaardi juhised ja nõuanded kehtivad kõikidele digitaalsetele dokumentidele.
Mis vahe on erinevatel digitaalsetel dokumentidel?
Digitaalseid dokumente eristab peamiselt see, kellele ja millistel põhimõtetel neid väljastatakse. Heaks vihjeks on üldiselt kaardi nimi: digi-ID on digitaalseks isikutuvastuseks (ja sobib kasutamiseks ka ID-kaardi kõrval paralleelselt); elamisloakaart on mõeldud Eestis alaliselt elavatele mittekodanikele; e-residendi digi-ID võimaldab Eestis mitte elavatel välismaalastel kasutada Eesti e-teenuseid, näiteks logida sisse pangaarvetele, registreerida ning hallata ettevõtteid jne.
Täpsemat infot erinevate kaartide ja nende väljastamisvõimaluste kohta loe Politsei- ja Piirivalveameti veebist.
Elektrooniliseks isikutuvastuseks on olemas ka :
- SIM-kaardil põhinev mobiil-ID (https://www.id.ee/artikkel/mobiil-id-digitaalne-isikutunnistus-nutitelefonis) .
- Smart-ID nutirakendus (https://www.id.ee/artikkel/smart-id) .
Muuda oma elektrooniline elu turvalisemaks!
Tänapäeval toimub lõviosa suhtlusest riigi ja ametiasutustega interneti vahendusel. Enamik meist ei suuda hästi ettegi kujutada, kuidas korraldada oma elu juhul, kui peaks kaduma võimalus oma pangaarvele sisse logida, arveid internetis maksta, teenuseid hallata vms.
Seetõttu tulekski seista hea selle eest, et sul oleks olemas vähemalt kaks erinevat digitaalse isikutuvastuse vahendit. Nii saad ühe vahendi kadumise, varguse või katki minemise korral kasutada teist, et vajadusel kontosid sulgeda, uusi dokumente taotleda või muid eluks tarvilikke toiminguid ette võtta.
Kui kasutad ID-kaarti igapäevaselt, tasuks sellele lisaks tellida ka digi-ID; samuti võid liituda mobiil-IDga ja/või paigaldada oma nutiseadmesse (kasvõi tahvelarvutisse!) Smart-ID.

ID-kaart on Eesti kodaniku ja Eestis püsivalt elava Euroopa Liidu kodaniku jaoks  . ID-kaart kehtib kuni 5 aastat ning seda väljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) .
Mida saab ID-kaardiga teha?
- Kasutada füüsilise isikut tõendava dokumendina.
- Sooritata digitaalset isikutuvastust.
- Kasutada e-teenuseid (näiteks internetipank, e-maksuamet, e-arved).
- Kasutada mitmel pool kliendikaardina.
- Digitaalselt allkirjastada (https://www.id.ee/artikkel/soovid-arvutis-digiallkirja-anda) dokumente.
- Krüpteerida dokumente (https://www.id.ee/artikkel/dokumentide-krupteerimine-ja-dekrupteerimine) .
- E-hääletada.
- Kasutada Eesti Vabariigi poolt antud @eesti.ee meiliaadressi.
- Kasutada Euroopa Liidu ja Euroopa Majandusregiooni piires reisidokumendina.
Hea soovitus:
Juhul, kui kasutada ID-kaarti igapäevaselt, soovitame lisaks sellele tellida omale ka digi-ID. Nii saad ID-kaardi turvalisse kohta ära panna ega pea muretsema, et see kogemata kaduma läheb või et kaardi kiip pideva kasutuse tõttu kahjustatud saab. võimaldab kasutada täpselt samu e-teenuseid nagu ID-kaartki, ent ei kehti isikut tõendava dokumendina.
Digi-ID on digitaalne dokument, mida saab kasutada paralleelselt ID-kaardiga. Kuna sellel puudub foto, siis saab digi-IDd kasutada vaid elektrooniliselt.
Digi-ID kaart on riiklik dokument, selle kehtivusaeg on 5 aastat ning selle saad endale taotleda Politsei-ja Piirivalveametis (https://www.politsei.ee/et/juhend/digi-id-taotlemine) .

- Digitaalne isikutuvastus
- Digitaalne allkirjastamine
- Dokumentide krüpteerimine
- E-teenuste kasutamine
- E-hääletamine
- Sama ID-tarkvara
- Ligipääs @eesti.ee meiliaadressile

- Digi-IDd ei saa kasutada füüsiliseks isikutuvastamiseks.
- Digi-IDd ei saa kasutada reisidokumendina.
Kõigil, kes kasutavad ID-kaarti igapäevaselt, soovitame lisaks tellida ka digi-ID. Nii saab e-teenuseid kasutada digi-ID abil, oma ID-kaardi aga turvalisse kohta hoiule panna.
Elamisloakaart on (väliskodanikele) kohustuslik riigisisene isikut tõendav dokument. See väljastatakse välismaalastele, kes taotlevad või juba omavad Eestis elamisluba või elamisõigust ja kes Euroopa Liidu kodanikud. Kaart sisaldab kasutaja isikuandmeid, elamisloa andmeid, fotot ning sõrmejäljekujutisi.
Elamisloakaart kehtib kuni 5 aastat, kuid mitte kauem kui kasutajale välja antud elamisluba või elamisõigus.

- E-teenuste kasutamine
- Digitaalne isikutuvastus
- Digitaalne allkirjastamine

- Elamisloakaarti ei saa kasutada reisidokumendina väljaspool Eestit.
- Elamisloakaart sisaldab kontaktivaba kiipi, kuhu on salvestatud kasutaja sõrmejäljekujutised ja näokujutis. ID-kaardil kontaktivaba kiip puudub.
Elamisloakaardi elektroonilisel kasutamisel on abiks täpselt samad juhised, mis on mõeldud ID-kaardi jaoks.
E-residendi digi-ID (ehk e-residendi kaart) on väliskodanikele väljastatav digitaalne dokument, mida saab kasutada vaid elektrooniliselt. Kaardi kehtivusaeg on 5 aastat.
Eesti e-residendiks võib saada välismaalane, kes soovib võimalust kasutada Eesti e-teenuseid – näiteks avada Eestis pangakonto või Eestisse registreerida oma ettevõte (ning tagada ligipääsu e-maksuametile, pangakontole, äriregistrile jne).
E-residentsus ei anna selle kasutajale mitte mingeid muid õiguseid peale võimaluse kasutada digitaalseid teenuseid. Sellega ei kaasne Eesti kodakondsust või maksuresidentsust, see ei anna välismaalasele Eesti elamisluba ega Euroopa Liitu sisenemise luba, samuti ei anna varasem e-residentsuse omamine eeliseid Eesti kodakondsuse või elamisloa taotlemisel.

- Digitaalne allkirjastamine.
- Eesti riigi e-teenuste kasutamine (ligipääs äriregistrile, internetipanka, maksuametile jne).

- E-residendi digi-ID ei ole füüsiline isikut tõendav dokument.
- E-residendi digi-IDd ei saa kasutada reisidokumendina.
- E-residendi õigus siseneda Eestisse/Euroopa Liitu sõltub tema päritoluriigist: e-residendi kaart seda õigust ei anna ega kinnita.
E-residendi digi-ID annab välismaalasele võimaluse registreerida ning opereerida äriettevõtteid Eestis ja seega Euroopa Liidus ilma, et see nõuaks neilt oma asukohariigist väljumist. Eesti on oma e-võimaluste poolest maailmas unikaalne. Vähe sellest, et pea kõiki toiminguid on võimalik teostada elektrooniliselt, on oluline osa (äri)infost ka kõikidele huvilistele avalikult kättesaadav. See tagab mugava, läbipaistva ning usaldusväärse ärikeskkonna ning toetab startup- ja väikeettevõtlust.
​Digitaalseid dokumente (sh. elamisloakaarte ning e-residentide digi-IDsid) väljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) . Taotluse saab esitada nii teenindustes (https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses) kui iseteeninduses (https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses) .
Alates jaanuarist 2023a. on võimalik uusi ID-kaarte kätte saada lisaks Politsei- ja Piirivalveametile ka kauplustest. Täpsem info Politsei- ja Piirivalveameti kodulehel (https://www.politsei.ee/et/juhend/id-kaardi-taotlemine-taeiskasvanule/kattesaamine) .
kaarti saab lisaks PPAle taotleda mugavalt ka läbi e-residendi veebilehe (https://e-resident.gov.ee/become-an-e-resident/) .
Kõikidele digitaalsetele isikutunnistustele kehtivad riigilõivud (https://www.politsei.ee/et/juhend/riigiloivude-maeaerad) ehk väljastustasud.
saad dokumente taotleda ning kätte saada ka Eesti Vabariigi välisesindustest (https://vm.ee/konsulaar-viisa-ja-reisiinfo/eesti-vabariigi-valisesindused) . Kindlasti tuleks meeles pidada, et dokumentide võtavad vastu ainult Eesti saatkonnad, tellitud dokumentide kättesaamiseks võib aga kasutada ka Eesti aukonsulaate.
Digitaalsete dokumentide kasutamiseks väljastatakse koos kaardiga.
Juhul, kui oled:
- ... unustanud oma PIN-koodi, saab PUK-koodi abil luua uue PIN-koodi (https://www.id.ee/artikkel/pin-koodide-ja-puk-koodi-muutmine) .
- ... kaotanud nii PIN- kui ka PUK-koodid, tuleb taotleda uus koodiümbrik (https://www.id.ee/artikkel/pin-ja-puk-koodidega-koodiumbrik) .
Uue ID-kaardi või koodiümbriku saamisel tasub kindlasti koheselt PIN-koodid ära vahetada. Samuti tuleks muuta oma PIN-koode, kui tekib kahtlus, et need võivad olla kellelegi teisele kättesaadavaks muutunud või selgub, et koodide meelde jäämisega tekib raskusi. Kindlasti tutvuge PIN-koodide turvalisuse soovitustega (https://www.id.ee/artikkel/pin-ja-puk-koodid-soovitused-turvalisuse-tagamiseks/) !
PIN-koode on sul vaja iga kord, kui soovid oma ID-kaarti elektrooniliselt kasutada: need aitavad sind identiteedivarguste eest kaitsta. PUK-koodi ülesanne on tagada, et PIN-koodidega tekkinud probleemide korral oleks võimalus uued PIN-koodid luua. Seega tuleb PUK-koodi hoolikalt alles hoida!

Juhul, kui sinu ID-kaart, mobiil-ID vms on kadunud või varastatud, tuleks koheselt peatada sellega seotud sertifikaadid: nii oled identiteedivarguste eest kaitstud.
ID-kaartide ja muude digitaalsete dokumentide (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id) sertifikaate saad peatada telefoni teel:
- helistades numbril .
NB! Sinu käest küsitakse nime ning isikukoodi!
Peatatud sertifikaatide taasavamiseks tuleb sul oma ID-kaardiga Politsei- ja Piirivalveameti teenindusse (https://www.politsei.ee/et/asukohad/teenindused) pöörduda: telefoni teel sertifikaate aktiveerida ei saa.
Kui oled kindel, et sinu ID-kaart on tõepoolest varastatud, tuleks sul sellest politseid teavitada ning ID-kaart ja sellega seotud sertifikaadid tunnistada lasta.
Kas teadsid aga, et varguse korral tuleks peatada ka sinu mobiilse nutivahendiga seotud sertifikaadid (https://www.id.ee/artikkel/mobiil-id-sertifikaatide-peatamine) ?
Sertifikaat tähendab elektroonilist tõendit, mis seob inimese (näiteks tema ID-kaardi abil) õigusega teostada juriidiliselt kehtivaid toiminguid (näiteks pangaülekanne, lepingu allkirjastamine vms). Teisisõnu on sertifikaate vaja selleks, et saaksime olla kindlad, kas tegevuse, tehingu, allkirjastamise jne teostas ikka õige inimene.
See, kelle ID-kaart on lugejasse sisestatud, tehakse kindlaks kohe, kui püüate algatada mõnda isikutuvastamist eeldavat tegevust. Näiteks logite sisse oma pangakontole või käivitate oma arvutis ID-tarkvara. Ent kaardi omamisest ligipääsu saamiseks veel ei piisa: iga tegevus, millel võivad olla teie jaoks juriidilised tagajärjed, seotakse turvalisuse huvides sertifikaatidega.
- Sertifikaadid ja nende turvalisuse kohta saate rohkem lugeda siit (https://www.id.ee/artikkel/sertifikaadid-ja-nende-turvalisus/) .
- Sertifikaatide kasutustingimused leiate siit (https://www.id.ee/artikkel/kogu-info-sertifikaatide-kasutustingimuste-kohta/) .
- Üleliigsetest sertifikaatidest vabanemise juhend on leitav siit (https://www.id.ee/artikkel/id-kaardiga-sisenemine-voi-allkirjastamine-e-teenustes-ebaonnestub/#samm-6) .
Digitaalsed dokumendid (ID-kaart, digi-ID, e-residendi digi-ID jne) võimaldavad tuvastada kasutaja isikut elektroonilistes kanalites.
Aitäh tagasiside eest!