# Miks on vaja uuendada ID-tarkvara? - ID.ee

Iga tarkvara vajab vahel uuendamist: pole vahet, kas tegu on nutitelefoni või arvutiga, tööks vajaliku programmiga või millegagi, mis aitab sul lihtsalt aega veeta. Juhul, kui sinu arvuti soovitab sul ID-tarkvara või selle komponente (näiteks DigiDoc4 rakendust) uuendada, võta seda tõsiselt ja uuenda tarkvara esimesel võimalusel!
Olulisemate tarkvarauuenduste kohta – näiteks juhul, kui need puudutavad kriitilisi turvariske – antakse teada ka meedia vahendusel.
Enamike tarkvarauuenduste taga on mitu olulist põhjust, isegi, kui need kõik sulle kohe välja ei paista. Näiteks on avastatud mõni turvarisk või leitud lahendus juba varem teadaolevale puudusele, tarkvarauuendus aitab seadmel kiiremini ja efektiivsemalt töötada, mõni oluline funktsionaalsus on senisest mugavamaks muudetud, uuem versioon toimib teiste tarkvarade/programmidega koos ilma konfliktideta või on vahepealse tehnoloogia arenguga muutunud üldised tehnilised võimalused ja vajadused.
Tarkvara värskusest annab märku . Mida suurem ehk kõrgem see on, seda värskem on see konkreetne tarkvara. Tarkvara uuendamine – mida rahvasuus ingliskeelse termini järgi „updeitimiseks“ ja „apteitimiseks“ nimetatakse – tähendabki seda, et sinu seadmes juba kasutusel olev tarkvara (programm, rakendus jms.) vahetatakse sama tarkvara kõige värskema versiooni vastu.
Igas tarkvaraversioonis esineb puuduseid, mida uute versioonidega lahendada püütakse – näiteks võid tutvuda ID-tarkvara viimase versiooni teadaolevate puudustega (https://www.id.ee/artikkel/id-tarkvara-teadaolevad-puudused/) või kontrollida, milliseid muudatusi tõid kaasa eelnevad ID-tarkvara versiooniuuendused (https://www.id.ee/artikkel/id-tarkvara-koige-uuema-versiooni-info/) .
Pea meeles, et:
- Muutuvad usaldusnimekirjad (Trusted Services List ehk TSL).
- Aegunud ja mitte-toetatud ID-tarkvaraga ei pruugi sa saada digitaalselt allkirjastada ega kontrollida juba varem antud allkirjade kehtivust.
- Mida värskeim on sinu ID-tarkvara, seda turvalisem see on.
- Uusima tarkvaraversiooniga on sinu käsutuses ka kõik uuemad funktsionaalsused ja võimalused.

ID-tarkvara värskendamiseks on kaks võimalust:
- Laadi ID-tarkvara installer kodulehelt www.id.ee (https://www.id.ee/artikkel/paigalda-id-tarkvara/) alla, käivita see ja järgi samu juhiseid, mis programmi esmasel paigaldamisel.
- Alusta saadaolevate värskenduste otsimist rakenduse enda seadetest:
Kõigepealt soovitame sulgeda kõik internetibrauseri aknad. Seejärel ava DigiDoc4 rakendus ja vajuta paremas ülanurgas nuppu .
DigiDoc4 rakenduse allosas vajuta nuppu .
Pärast seda peaks ilmuma kinnitusteade ja avanema uuendamise dialoogiaken. Vajuta nuppu "Sulge".
Kui näed dialoogiakna ülaosas teadet , tähendab see, et ID-tarkvarale pole hetkel värskendusi ja on installitud uusim ID-tarkvara versioon.
Vastasel juhul teavitab dialoogiaken saadaolevast värskenduse versioonist. Vajutades nupul , alustatakse ID-tarkvara värskenduse allalaadimist. Pärast värskenduse allalaadimist teatab uus dialoogiaken, et saad värskendusprotsessi alustada. Selle käivitamiseks vajuta nuppu .
Pane tähele, et dialoogiakende keel sõltub arvuti operatsioonisüsteemi liidese keelest, mitte DigiDoc4 rakenduse liidese keelest.
Pärast seda järgi installija ekraanil kuvatavaid juhiseid. Installimisprotsessi lõpus ID-tarkvara värskendatakse.
MacOS arvutites aitab DigiDoc4 rakenduse värskena hoida Apple’i App Store. Vajalike uuenduste kohta annab arvuti sulle ise märku ning DigiDoc4 värskendatakse täpselt nii, nagu kogu muud tarkvara sinu arvutis.
Juhul, kui oled automaatsed tarkvarauuendused oma arvutis ära keelanud, sul tekkis tehnilisi tõrkeid või soovid lihtsalt kiirendada tarkvara uuendamist, saad tarkvara ise värskendada:
- DigiDoc4 värskeim versioon on alati kättesaadav App Store (https://apps.apple.com/us/app/digidoc4-client/id1370791134?mt=12) kaudu
- Vajalikud veebikomponendid leiad paigalda ID-tarkvara (https://www.id.ee/artikkel/paigalda-id-tarkvara/) lehelt.
, et ID-kaardi kasutamiseks macOS arvuti brauserites vajad sa lisaks DigiDoc4’le ka eraldi . Uue versiooni olemasolul peaks su arvuti sulle automaatselt pakkuma võimalust ka veebikomponentide uuendamiseks. Kui seda ei juhtu, sa oled ise käsitsi oma brausereid uuendanud või soovid lihtsalt kontrollida, et kasutad värskeimaid veebikomponente, saad seda teha nii:

- Ava Spotlight otsing, klõpsates ekraani paremas ülemises nurgas oleval luubiga ikoonil (sulle avaneb uus otsinguaken)
- Kirjuta otsingusõnaks ja vajuta ENTER.
- Otsinguvastuste aknas, paremas küljes, peaksid nägema infot oma ID-tarkvara versioonide kohta,

- Juhul, kui seal on aktiivne nupp „ “, on tarkvara vahepeal uuendatud ja saad siitkaudu tarkvara uuendamise käivitada.
- Kui aktiivne „ “ nupp puudub, on sinu arvutis olevad veebikomponendid värsked ega vaja uuendamist.
Kui oled alles algaja Ubuntu operatsioonisüsteemiga arvuti kasutaja, võib tarkvara uuendamine esimese hooga päris keeruline tunduda. Ära muretse: tegelikult käib see alloleva juhise järgi päris lihtsalt.
- Ava Terminal
- Kirjuta sinna
- Vajuta Enter.
- Sinu käest küsitakse arvuti parooli: sisesta see ja vajuta veelkord Enter. Ära lase ennast segada, et parooli sisestamisel kursor ei liigu!
- Juhul, kui ID-tarkvara on vahepeal uuenenud, algab tarkvara uuendamine automaatselt: järgi ekraanil olevaid juhiseid ja see võtab vaid paar minutit.
Iga tarkvara vajab vahel uuendamist: põhjuseks tarkvara turvalisuse tagamine ning parem kasutusmugavus. Võta ID-tarkvara uuendamist alati tõsiselt!
Aitäh tagasiside eest!