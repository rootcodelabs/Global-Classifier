# PIN- ja PUK-koodid: soovitused turvalisuse tagamiseks - ID.ee

Koos digitaalse isikutunnistusega väljastati sulle ka koodiümbrik PIN- ja PUK-koodidega. Ilma nendeta ei saa ID-kaarti (ega muid digitaalseid isikutunnistusi) elektrooniliselt kasutada.
Nii kaua, kuni sinu PIN- ja PUK-koodid ei satu koos kaardiga võõrastesse kätesse, on ka sinu sertifikaadid ehk sinu elektrooniline identiteet kaitstud.
Mis juhtub, kui keegi püüab PIN-koode ära arvata?  (#mis-juhtub)
Juhul, kui sina või keegi teine sisestab PIN-koodi kolm korda järjest valesti, läheb see lukku: nii on su ID-kaart kaitstud selle eest, et keegi juhusliku ja järjepideva proovimisega PIN-koode ära arvata saaks. Lukustatud PIN-koode saab avada ainult PUK-koodi (https://www.id.ee/artikkel/pin-kood-on-blokeeritud-ehk-lukku-lainud/) abil.
Kui sa oma PUK-koodi ei tea ning PIN-koodid on lukus, tuleb ID-kaardile uute PIN- ja PUK-koodidega koodiümbrik (https://www.id.ee/artikkel/pin-koodid-uue-koodiumbriku-tellimine/) tellida.
PIN- ja PUK-koodid tasub DigiDoc4 abil vahetada kohe, kui oled uue koodiümbriku koos ID-kaardiga kätte saanud. Sulle automaatselt väljastatud koodid koosnevad juhuslikust numbrijadast ja neid on keeruline meelde jätta – turvalisuse huvides ei ole aga soovitatav oma PIN- ja PUK-koode üleskirjutatuna säilitada.
Vali endale uued PIN- ja PUK-koodid  (#vali-endale)
PIN- ja PUK-koode vahetades võid muuta ka nende pikkust. Peaasi, et kood koosneks ainult numbritest ning vastaks nõuetele:
- PIN1 oleks pikkusega 4-12 numbrit
- PIN2 oleks pikkusega 5-12 numbrit
- PUK oleks pikkusega 8-12 numbrit
Vali sellised koodid, mida sul on mugav meelde tuletada, teistel aga raske paari mõistatamisega ära arvata.
, näiteks oma sünnipäeva või 0000, 1234, 1111 jms tüüpi lahendusi. Kindlasti väldi ühe ja sama koodi kordamist PIN1-, PIN2- ja PUK-koodina: iga kood peaks olema unikaalne!
, ka oma pereliikmetega. Isegi, kui nad igati sinu usaldust väärivad, võivad nad kogemata sinu koodid lukku lasta, „mugavuse mõttes“ ära vahetada või „igaks juhuks“ üles kirjutades need näiteks vargale kättesaadavaks teha.
Kui sa siiski tahad PIN- ja PUK-koodid kirja panna...  (#kui-sa)
Kui tunned, et sinu jaoks on turvalisem PIN- ja PUK-koodid siiski üles kirjutada, tee seda nii, et neid ei saaks liiga lihtsalt sinu vastu ära kasutada.
, näiteks rahakotis, arvuti juures, klaviatuuri all, telefoni küljes või telefoni märkmetes pealkirjaga „PIN-koodid“ vms!
– leia selleks just sulle sobiv süsteem. Näiteks võid PIN- ja PUK-koodid maskeerida telefoninumbriteks ja lisada oma kontaktilisti mõne väljamõeldud inimese nime alla; muuta need geo-koordinaatideks; kontonumbriteks või peita mõne teise pika numbrijada sisse vms.
Koos digitaalse isikutunnistusega väljastati sulle ka koodiümbrik PIN- ja PUK-koodidega. Ilma nendeta ei saa ID-kaarti (ega muid digitaalseid isikutunnistusi) elektrooniliselt kasutada. Nii kaua, kuni sinu PIN- ja PUK-koodid ei satu koos kaardiga võõrastesse kätesse, on ka sinu…
Aitäh tagasiside eest!