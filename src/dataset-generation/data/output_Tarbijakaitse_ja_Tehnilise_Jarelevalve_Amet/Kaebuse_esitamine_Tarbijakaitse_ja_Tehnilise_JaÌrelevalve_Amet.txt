# Kaebuse esitamine | Tarbijakaitse ja Tehnilise Järelevalve Amet

Kaebuse esitamiseks otsige üles kauba ostutšekk, leping või mõni muu ostu tõendav dokument ja pöörduge viivitamatult kaupleja poole. Tehke seda hiljemalt kahe kuu jooksul alates puuduse avastamisest.
Kui suulise kaebuse peale ei reageerita, esitage pretensioon kirjalikult. Kaebuse võite esitada vabas vormis, kuid kindlasti märkige kaebusesse oma nimi ja kontaktandmed, kaebuse esitamise kuupäev, kaubal või teenusel esinev puudus ning omapoolne soovitav lahendus.  Puudusega kauba korral on Teil õigus nõuda kauplejalt esmalt asja tasuta parandamist või selle asendamist uue kaubaga. See, kumb variant on sobivam, lepitakse poolte vahel kokku, kuid üldjuhul tuleb valida mõistlikum ja põhjendatud viis puuduse kõrvaldamiseks.

- müüjal ei ole võimalik kaupa parandada või asendada või
- kauba parandamine või asendamine ebaõnnestub või
- müüja ei ole kauba puudust mõistliku aja jooksul kõrvaldanud või
- Teile tekitatakse põhjendamatuid ebamugavusi.

Kui kaupleja või teenusepakkuja keeldub Teie kaebust lahendamast või Te ei ole nõus tema pakutud lahendusega, võite esitada avalduse vaidluse lahendamiseks tarbijavaidluste komisjonileavaneb uues vahekaardis (https://ttja.ee/tarbijavaidluste-komisjon) .
Kui Te pole komisjoni otsusega nõus, võite pöörduda maakohtusse. Sama võib teha ka vastaspool.
Avalduse esitamise kohta saab üksikasjalikumat infot siitavaneb uues vahekaardis (https://ttja.ee/avalduse-esitamine) .
Viimati uuendatud 21.01.2025