# Amatöörraadioside | Tarbijakaitse ja Tehnilise Järelevalve Amet

Amatöörraadiojaama tööloa liigid on:
on raadiojaam, mis kuulub füüsilisele isikule ja kasutatakse amatöörraadiosides tema poolt ainuisikuliselt.
on raadiojaam, mis kuulub juriidilisele isikule või Eesti Raadioamatööride Ühingus (ERAÜ), registreeritud raadioklubile või raadioamatööride seltsile. Ühiskasutusega ARJ võib kasutada amatöörraadiosideks rohkem kui üks raadioamatöör.
on kindlal sagedusel või sagedustel automaatselt töötav raadiojaam, mis asub kindlate geograafiliste koordinaatidega kohas või avakosmoses ja mis edastab raadioamatööridelt vastuvõetud sõnalisi või digitaalseid saateid reaalajas või läbi vahemäluseadme.
on automaatselt töötav raadiojaam, mida kasutatakse raadiolevitingimuste hindamiseks amatöörraadiosideks ettenähtud raadiosagedusalades, väljatugevuse mõõtmisel antennide häälestamisel või kontrollpunktidena raadioorienteerumise võistlusmaastikul (amatöörraadiomajakakomplekt).
Raadioamatöörile omistatud kvalifikatsiooniklass on aluseks ARJ tööloa taotlemisel.
Raadioamatööri kvalifikatsiooniklassid on:
- 1. klass A ehk kõrgklass;
- 2. klass B ehk põhiklass;
- 3. klass D ehk algklass.
Lubade väljastamine välisriigi kvalifikatsioonitunnistuse alusel
HAREC kvalifikatsioonitunnistusega raadioamatöörile annab Tarbijakaitse ja Tehnilise Järelevalve Amet vastava taotluse alusel amatöörraadiojaama tööloa töötamiseks Eesti Vabariigis kvalifikatsiooniklassile B omistatud õigustega. Kvalifikatsiooniklassile A omistatud õigustega loa saamiseks peab taotleja tõendama oma kvalifikatsiooni vastavust (kvalifikatsioonieksam). Välisriigis vastavalt CEPT soovitusele ECC/REC 05-06 või CEPT/ECC Raportile nr 89 välja antud algaja (NOVICE või ENTRY) kvalifikatsioonitunnistuse alusel annab amet vastava taotluse alusel amatöörraadiojaama tööloa töötamiseks Eesti Vabariigis kvalifikatsiooniklassile D omistatud õigustega.
Tööloa taotlemine
ARJ tööloa taotleja esitab Tarbijakaitse ja Tehnilise Järelevalve Ametile infosüsteemisavaneb uues vahekaardis (https://jvis.ttja.ee/) taotluse vajadusel järgmised dokumendid:
- raadioamatööri kvalifikatsiooni tõendav dokument või vastutava järelevaataja kvalifikatsiooni tõendav dokument ühiskasutusega amatöörraadiojaama, amatöör-vahendusraadiojaama, amatöörraadiomajaka või raadioorienteerumise amatöörraadiomajakakomplekti tööloa taotlemisel;
- raadioamatööri seadusliku esindaja kirjalik nõusolek, kui tööloa taotleja on noorem kui 16 aastat;
- ERAÜ nõusolek vastutava järelevaataja määramise kohta amatöörvahendusraadiojaama, amatöörraadiomajaka või raadioorienteerumise amatöörraadiomajakakomplekti tööloa taotlemisel.
Amet teavitab ARJ tööloa taotlejat ühe nädala jooksul, alates taotluse saamisest, taotluses esinevatest puudustest ning määrab tähtaja puuduste kõrvaldamiseks.
Amet alustab tööloa taotluse menetlemist pärast vormikohase taotluse esitamist koos kõigi vajalike dokumentidega ja riigilõivu tasumist.
Amet otsustab ARJ tööloa andmise 15 tööpäeva jooksul alates vormikohase taotluse ja kõikide vajalike dokumentide esitamist.
Tööloa kehtivusaeg on viis aastat, kui taotleja ei soovi lühemat tähtaega.
ARJ tööloa andmisest võib keelduda, kui:
- amatöörraadiojaama kavatsetakse kasutada ameti tehnilise järelevalve teostamise statsionaarsete seadmete paiknemise piirkonnas;
- on esitatud valeandmeid või ei ole esitatud kõiki nõutud dokumente.
Amet annab isikliku kasutusega amatöörraadiojaama loa ja HAREC tunnistuse rahvusvaheliselt tunnustatud vormile ja väljastab selle posti teel või järeletulemisega aadressil Endla 10a, Tallinn.
Tööloa andmed on kättesaadavad TTJA infosüsteemisavaneb uues vahekaardis (https://jvis.ttja.ee/) .
Juhul, kui TTJA infosüsteemis ei saa taotlust esitada, võib selle esitada elektroonselt aadressile  info@ttja.ee või posti teel aadressil Endla 10a, 10122 Tallinn.
Riigilõiv (/ariklient/ametist/load-ja-riigiloivud/riigiloivud#riigiliv-amatrraa)

Taotlused ja loavormid

Viimati uuendatud 25.03.2025