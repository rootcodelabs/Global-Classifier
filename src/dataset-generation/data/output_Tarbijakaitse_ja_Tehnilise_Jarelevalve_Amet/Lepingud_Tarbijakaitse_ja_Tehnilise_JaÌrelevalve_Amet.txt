# Lepingud | Tarbijakaitse ja Tehnilise Järelevalve Amet

Kõige sagedamini oled tarbijana oma igapäevases tegevuses pool. Teenuste (nt kommunaal- ja sideteenused, kindlustus) tarbimiseks tuleb Sul teenusepakkujaga teenuse osutamise leping sõlmida. Müügilepingu sõlmid Sa aga ka (e-)kauplejaga, kui ostad temalt (e-)poest mingi kauba (nt toidukaubad, rõivad, tehnika). Ühtlasi sõlmid Sa lepingu ka luues konto mõnele internetileheküljele või laadides alla mõne rakenduse.
, näiteks kindlustus-, finantsteenuste ja kommunaalteenuste lepingud, reisimisega seotud lepingud, spordiklubide lepingud.
Enne lepingu sõlmimist
- kontrolli, kas kaupleja on teinud kättesaadavaks oma kontaktandmed, mille kaudu saad küsimuste või probleemide tekkimisel temaga ühendust võtta
- kontrolli kaupleja või teenusepakkuja tausta nii sõpradelt-tuttavatelt kui internetist, vaata ka tarbijakaitseameti musta nimekirja;
- tee kindlaks, kas kaupa pakub või teenust osutab era- või juriidiline isik (nt vaata, kas raha tuleb kanda eraisiku või firma arvele);
- tea, et kui ostad kauba või teenuse eraisikult, siis ei laiene Sulle tarbijakaitsereeglid. Seega ei saa Sa probleemide korral pöörduda Tarbijakaitse ja Tehnilise Järelevalve Ameti poole, vaid üksnes kohtusse.
- küsi teenuse puhul pakkumisi vähemalt kahelt-kolmelt firmalt ning võrdle neid, pöörates tähelepanu lepingutingimustele ja hinnale;
- võta aega ja tutvu põhjalikult lepingu tingimustega ning küsi vajadusel täpsustavaid küsimusi;
- tee endale lepingut lugedes selgeks, millised on Sinu õigused ja kohustused, ning jälgi, et Sinu ja kaupleja või teenusepakkuja õigused ja kohustused oleksid tasakaalus;
- tee endale teenuse puhul selgeks, kas ja kuidas on võimalik lepingut lõpetada;
- tea, et tähtajalise lepingu puhul võib olenevalt lepingu tingimustest lepingu ennetähtaegse lõpetamisega kaasneda leppetrahv;
- tee endale selgeks, millal pead arve tasuma ja mis võib juhtuda siis, kui jääd maksmisega hiljaks;
- uuri teenuse puhul, kuidas ettevõte Sind ette tulla võivatest probleemidest teavitama hakkab ning kuidas ja kellele peaksid Sina võimalikest probleemidest teada andma;
- tee endale selgeks, kuidas ja kellele esitada kauba või teenuse kohta kaebust.
Pea meeles!

- Kuigi seadus ei näe enamasti ette, et leping peab olema kirjalik, sõlmi siiski pigem kirjalik leping, seda eriti hinnalisemate asjade ostmisel. Suulise lepingu puhul on Sul hiljem raske, kui mitte võimatu tõendada, et kaupleja või teenusepakkuja on lepingust tulenevaid kohustusi rikkunud.
- Leping on lepingupooltele täitmiseks kohustuslik.
- Telefonitsi tehtud müügikõne puhul on Sul õigus nõuda enne "jah"-sõna andmist lepingu tingimusi ka kirjalikult.
: internetis, telefoni teel, ettevõtte esinduses, mõnel üritusel, kaubanduskeskuses või koduukse taha tulnud müügimehe abil.
- Kui sõlmid lepingu ettevõtte esinduses, siis Sul 14-päevast taganemisõigust pole.
- Kui sõlmid lepingu sidevahendi vahendusel ehk internetis või telefoni teel või kataloogist tellides, saad sellest taganeda 14 päeva jooksul.
- Kui sõlmid lepingu mõnel üritusel või kaubanduskeskuse fuajees Sulle ootamatult ligi tulnud müügimehega või lausa Sinu koduukse taha ilmunud agendiga, siis kehtib 14-päevane taganemisõigus.
Iga lepinguliigi puhul esineb lepingust taganemisel erisusi. Seetõttu peaksid enne taganemisotsuse vastuvõtmist oma õigustega ja vastavate sätetega konkreetses lepingus üksikasjalikult tutvuma.
Pea meeles!

- Väljaspool äriruume sõlmitud lepingust, sidevahendi teel sõlmitud lepingust, ehitise ajutise kasutamise lepingust, tarbijakrediidilepingust, kindlustuslepingust ja pakettreisilepingust saad taganeda müüjale põhjust avaldamata.
- Kui oled saanud mõne seadme tasuta lepinguga kaasa, siis pole välistatud, et lepingut ennetähtaegselt lõpetades pead seadme maksumuse tasuma.
Elektrilepingud
Elektri kasutamiseks on tarbijal sõlmitud kaks lepingut: elektrimüüjaga elektrileping elektrienergia ostmiseks ja võrguettevõtjaga võrguleping võrguteenuste kasutamiseks. Kui tarbitakse elektrit, kuid elektrimüüjaga ei ole lepingut sõlmitud, siis kasutatakse üldteenust. Tarbijal tuleb teha lepingute sõlmimisel, sh elektri- ja võrgupaketi valikul võimalikult teadlik valik. Erinevate pakettidega saab tutvuda elektrimüüjate veebilehekülgedel, kus enamasti on võimalik laadida alla personaalne elektritarbimise ajalugu ning tutvuda konkreetsele majapidamisele soodsaimate pakettidega. Võrgupakette saab võrrelda oma võrguettevõtja veebis (suurim võrguettevõtja on Elektrilevi).
Elektripaketid jagunevad üldjoontes börsi- ja fikseeritud hinnaga pakettideks. Võib esineda ka osaliselt muutuva hinnaga pakette, mis koosnevad börsi- ja fikseeritud hinna kombinatsioonist. Elektrimüüjad pakuvad ka keskkonnasõbralikke rohelise energiaga pakette, mille puhul on elekter toodetud taastuvatest energiaallikatest.
Fikseeritud hinnaga lepingud võivad olla tähtajatud või tähtajalised (nt 12, 24 või 36 kuud sõltuvalt, mida elektrimüüja pakub). Fikseeritud elektrihind sobib pigem neile tarbijatele, kellel ei ole võimalust ega soovi oma elektritarbimist juhtida ning eelistavad pigem elektriarvete osas kindlust ja ettenähtavust.
Börsipaketi puhul tuleb aga arvestada, et arvete suurused võivad kuude lõikest oluliselt rohkem kõikuda, sest igapäevased elektrituru hinna muutused kajastuvad otseselt elektriarvel. Seega on börsipaketti mõistlik valida neil tarbijatel, kellel on võimalus oma elektritarbimist juhtida ning kes on valmis ka lühemas plaanis hakkama saama kõrgemate arvetega. Börsihind kujuneb elektribörsil, milleks Põhjamaades on Nord Pool.
Börsipakettide puhul võib hind sõltuda kaalutud keskmisest börsihinnast või igal tunnil tarbitud elektrikogusest ja sellel tunnil kehtivast börsihinnast. Kasutades tunnipõhist börsipaketti on tarbijal võimalik tarbimist reguleerida ja suunata odavamatele tundidele.
Elektrimüüjate pakutavaid elektrihindu saab võrrelda veebilehtedel: www.elektrihind.eeavaneb uues vahekaardis (www.elektrihind.ee) ja www.energiaturg.eeavaneb uues vahekaardis (www.energiaturg.ee) .
Paketi vahetamise huvi korral saab seda teha eelnimetatud veebilehtede kaudu või küsida pakkumist oma praeguselt elektrimüüjalt ja soovi korral personaalset pakkumist ka teistelt elektrimüüjatelt. Kindlasti soovitame endale sobiva paketi valimiseks kasutada oma eelmiste aastate tarbimisgraafikuid, mis annavad väärtuslikku infot näiteks talvise elektritarbimise mahu ning öise ja päevase tarbimise osakaalu kohta, millest omakorda sõltub sobivaima paketi valik. Senise elektrimüüja juures toimub paketi vahetus kiiremini, kuid elektrimüüja vahetamise protsess võib võtta aega üle kuu.
Rohkem infot, mida elektrilepingu sõlmimisel silmas pidada, leiab TTJA kodulehelt: https://www.ttja.ee/eraklient/tarbija-oigused/kaubandus-teenused/uldhuviteenus#elekteravaneb uues vahekaardis (https://www.ttja.ee/eraklient/tarbija-oigused/kaubandus-teenused/uldhuviteenus#elekter) . Oma elektritarbimise ajaloo leiad oma võrguettevõtja ja tänase elektrimüüja iseteenindustest.
Börsihinna jälgimiseks uuri, missuguseid võimalusi (mobiiliäpp, veebilehe iseteeninduskeskkond, börsihinna teavitus vms) pakub Sinu elektrimüüja, sh kas samast kohast saab näha nii börsihinda kui ka tarbimisandmeid.
Börsihinda saab jälgida ja lisaks kasutada soovitusi tarbimise suunamiseks odavamatele tundidele nt siit: https://elektrihind.ee/borsihind/avaneb uues vahekaardis (https://elektrihind.ee/borsihind/) ja https://www.elektrikell.ee/avaneb uues vahekaardis (https://www.elektrikell.ee/) .
Jooksva tunni elektrihinda näeb ka Eleringi veebilehelt aadressil www.elering.eeavaneb uues vahekaardis (www.elering.ee) , kus hind on toodud käibemaksuta. Kui jälgid börsihindu otse Nord Pool Spoti äpist või veebilehelt www.nordpoolgroup.comavaneb uues vahekaardis (www.nordpoolgroup.com) , tuleb arvesse võtta, et sealne aeg on Eesti ajast tunni võrra erinev ja hinnad on toodud käibemaksuta.  Eleringi ja Nord Pool veebilehel toodud hinnad on megavatt-tundides ja tuleb ringi teisendada kilovatt-tundideks (1MWh = 1000 kWh).
Eleringi veebilehe www.elering.eeavaneb uues vahekaardis (www.elering.ee) e-teenindusest saab vaadata tarbimisandmeid nii tunni, päeva kui ka kuu lõikes. Tarbimisandmed võivad olla kättesaadavad ka võrguettevõtja käest, nt Elektrilevi võrgu piirkonda jäävatel tarbijatel on võimalik tutvuda tarbimisandmetega Elektrilevi veebilehe www.elektrilevi.eeavaneb uues vahekaardis (www.elektrilevi.ee) iseteeninduses.
Kui kasutatakse elektrit, kuid elektrimüüjaga ei ole lepingut sõlmitud, siis kasutatakse automaatselt üldteenust. Oma tarbimiskoha lepingute kohta saab informatsiooni Elering AS e-teenindusest aadressil e.elering.ee või võrguettevõtjalt. Üldteenuse hind on kõrgeim turul pakutavast, mistõttu tasub üldteenuse tarbijal kaaluda kas fikseeritud hinnaga või börsihinnast sõltuva elektrilepingu sõlmimist.
Praegune elektrihinna tõus ei ole seotud võrgutasudega, kuid kuna võrgutasu suurus sõltub tarbimisest, siis tasub olla ka veendunud, et olemasolev võrgupakett on kõige sobivam ja soodsam. Võrgupakettide kohta uuri infot oma võrguettevõtjalt. Näiteks võrguettevõtja Elektrilevi veebilehe www.elektrilevi.eeavaneb uues vahekaardis (www.elektrilevi.ee) iseteeninduses saab võrrelda, missugune võrgupakett on varasematest tarbimisandmetest lähtuvalt soodsaim.
Kaugloetava arvesti puhul ei ole tarbijal kohustust võrguettevõtjale näite teatada ja näidud saadakse automaatselt. Kui aga andmete edastamise häirete korral on esitatud prognoosarve, siis näiteks suurim võrguettevõtja Elektrilevi soovitab näidud teatada prognoositud ja tegelike näitude olulisel erinemisel. Tarbija poolt näitude teatamisel tehakse ümberarvestus.
Juhul kui andmete edastamine kaugloetavast mõõtesüsteemist on häiritud, siis võib võrguettevõtja tulenevalt võrgulepingu tüüptingimustest prognoosida näidud ja viia hiljem prognoositud kogused vastavusse tegeliku tarbimisega. Andmeedastuse häirete puhul on arvesti ise korras ja mõõdab tarbimist, kuid tarbimisandmete edastamisel on tekkinud probleemid. Häire põhjuse likvideerimisel tarbimisandmete edastus taastub.
Kaugloetav arvesti on täpselt sama hea nagu tavaline arvesti, ainult et sellel on näitude kauglugemise lisafunktsioon. Nõuded mõõtevahendi täpsusele on samad. Samad on ka nõuded mõõtetulemuse esitamisele ehk näidule. Õiguslikult on alati kehtiv ja õige mõõtevahendi näidikul kuvatav näit. Kauglugemise lisafunktsioon ei mõjuta arvesti toimimist – mõõtmist. Seetõttu ei ole mingit põhjust umbusaldada kaugloetavat arvestit. Vähimagi kahtluse korral on näitude kauglugemise teel kogutud näitusid väga lihtne kontrollida arvestil olevalt näidikult. Juhul, kui on ikkagi kahtlus arvesti mõõtmise õigsuses, tuleks taotleda võrguettevõtjalt arvesti erakorralist taatlust.

1. . 2. mis aitavad energiat säästa. 3.    Võimalusel kasuta elektriseadmeid ajal, kui . 4. valgustites olevad hõõglambid või halogeenlambid . 5. ruumides, mida sa parasjagu ei kasuta. 6.    Vali sinule , kui kasutad elektrikütteseadmeid. 7.    Põrandakütet . 8.    Kasuta kodumasinaid . 9.    Võimalusel energiasäästlikemate vastu. 10.  Kui sa elektriseadet ei kasuta ega vaja, siis .

Kui on soov kontrollida elektriarvesti näitude õigsust, siis on võimalik lasta pädeva elektriala isiku poolt lisada oma kodusesse elektrisüsteemi kontrollarvesti. Üksikute elektriseadmete tarbimist on võimalik mõõta ka läbi pistikupessa ühendatava mõõtevahendi. Ligikaudse hinnangu koduse aastase elektritarbimise kohta saab, kui liita kõigi kodus olevate elektriseadmete sh valgustite aastased voolutarbed (info seadmete voolutarbe kohta on toodud seadme kasutusjuhendis, pakendil või nimesildil, vattides W).
14-päevane taganemisõigus

Interneti vahendusel tehtud ostude puhul ei ole Sul võimalik tootega tutvuda nii põhjalikult kui tavalises kaupluses, mistõttu võid vastavalt võlaõigusseadusele sidevahendi kaudu sõlmitud lepingust taganeda 14 päeva jooksul ajast, mil toode Sinuni jõudis.
Teenuse ostu puhul algab tähtaeg lepingu sõlmimisest.
Kauba tagastamisega seoses peaksid teadma järgmist:
- Kui kaupleja pole Sind teavitanud õigusest lepingust 14 päeva jooksul taganeda, võid internetis sõlmitud lepingust taganeda 12 kuu jooksul toote Sinuni jõudmise päevast.
- Sageli maksab toote tagastamisega seotud postikulud kaupleja, samas võib kaupleja panna selle kohustuse ka Sulle, kuid siis peab see olema selgelt tellimistingimustes kirjas.
- Kui otsustad lepingust taganeda, tuleb Sulle viivitamata, kuid mitte hiljem kui 14 päeva jooksul pärast lepingust taganemist Sinu makstud summa tagastada (sealhulgas postikulu, mis oled tasunud kauba kättesaamise eest). Sama aja jooksul tuleb Sul kaup müüjale tagasi saata.
- 14-päevane tagastamisõigus ei kehti muu hulgas: kauba puhul, mis on valmistatud Sinu isiklikke vajadusi arvestades (nt Sinu mõõtude järgi); kauba puhul, mis on kiiresti riknev või vananev; perioodiliselt ilmuvate trükiste puhul (nt ajakirjad); audio- ja videosalvestustele ning arvutitarkvarale, juhul kui tarbija on ümbrise avanud; suletud pakendiga asjadele, mis ei ole kõlblikud tagasisaatmiseks tervisekaitse või hügieenilistel põhjustel, kui pärast kohaletoimetamist on pakend avatud ( nt kosmeetika, pesu ja bikiinid); meelelahutus- ja reisiteenustele.
, siis on Sul õigus esitada müüjale kaebus kahe aasta jooksul alates kauba kättesaamisest
Viimati uuendatud 27.09.2022