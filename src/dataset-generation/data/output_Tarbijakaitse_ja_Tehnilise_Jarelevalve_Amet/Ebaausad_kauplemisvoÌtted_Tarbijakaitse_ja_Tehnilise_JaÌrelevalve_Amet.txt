# Ebaausad kauplemisvõtted | Tarbijakaitse ja Tehnilise Järelevalve Amet

Ebaausad on sellised kauplemisvõttedavaneb uues vahekaardis (https://www.riigiteataja.ee/akt/119032019061?leiaKehtiv#para15) , mis Sind tarbijana eksitavad või on Sinu suhtes agressiivsed. Ebaausate kauplemisvõtete kasutamine on Euroopa Liidus keelatud.
Eksitav on kauplemisvõteavaneb uues vahekaardis (https://www.riigiteataja.ee/akt/119032019061?leiaKehtiv#para16) siis, kui kaupleja või teenusepakkuja annab Sulle kauba või teenuse kohta valeinfot või esitab õiget infot viisil, mis võib Sind tõenäoliselt eksitada, kuna on ebaselge, arusaamatu või mitmeti mõistetav; jätab Sulle andmata olulise info, mida Sul oleks vaja teada ostuotsuse tegemisel (nt teave kauba või teenuse peamiste omaduste ja hinna, kauba kasutamisega seonduva hoolduse ja varuosade kohta).
Agressiivne on kauplemisvõteavaneb uues vahekaardis (https://www.riigiteataja.ee/akt/119032019061?leiaKehtiv#para18) siis, kui kaupleja või teenusepakkuja piirab sellega Sinu valikuvabadust, ahistades, sundides või mõjutades Sind liigselt tema kaupa või teenust ostma. Näiteks kui kaupleja või teenusepakkuja loob mulje, et Sa ei saa enne lepingu sõlmimist lahkuda, teeb Sulle telefoni või e-posti teel järjekindlalt soovimatuid pakkumisi, nõuab tasu Sulle saadetud tellimata kauba eest jms.
, ei too see iseenesest kaasa tehingu tühisust. Kui oled ebaausa kauplemisvõtte tõttu kahju kannatanud, võid oma lepinguliste õiguste kaitseks esitada hagi kohtusse või pöörduda tarbijavaidluste komisjoni poole.
Näiteid eksitavatest kauplemisvõtetest
- Müüja väidab Sulle kaupa või teenust reklaamides, et see on saadaval ainult piiratud aja jooksul, kuigi tegelikult on kaup või teenus olemas sama hinnaga mitme nädala jooksul.
- Kaupleja või teenusepakkuja lubab Sulle auhinda/kingitust (nt kauplus lubab igale aiamööbli ostjale tasuta päikesevarju), kuid auhinnale/kingitusele järele minnes selgub, et need on juba otsas.
- Kaupleja või teenusepakkuja esitleb Sulle tarbijana õigusaktidega antud õigusi oma pakkumise eripärana (nt e-pood reklaamib videokaameraid, öeldes, et ainul nende poes kehtib 14-päevane tagastusõigus).
- Kaupleja või teenusepakkuja esitab tõele mittevastava väite, et kaup või teenus ravib haigusi, talitlushäireid või väärarendeid (nt suuloputusvedeliku reklaam, mis teavitab, et toode ravib maohaavu).
- Kaupleja või teenusepakkuja lisab turundusmaterjalidele arve, mis jätab Sulle vale mulje, et oled kauba või teenuse juba tellinud. (nt otsepostitusega saadetud postkaartide komplekt arvega, mille puhul jääb mulje, et saadetu eest tuleb tasuda).
Näiteid agressiivsetest kauplemisvõtetest

- Kui kaupleja või teenusepakkuja esindaja külastab Sind Sinu kodus, eirates Sinu palvet lahkuda või mitte tagasi tulla.
- Kaupleja või teenusepakkuja loob mulje, et oled juba võitnud, võidad või pärast teatud tegevust võidad auhinna või saad muud kasu. Tegelikult aga auhind või muu samaväärne kasu puudub või eeldab auhinna kättesaamine Sult kulutuste tegemist.
- Kaupleja või teenusepakkuja teatab Sulle, et kui jätad kauba või teenuse ostmata, sead sellega ohtu tema töö või sissetuleku.
Pea meeles!
- Ebaausa kauplemisvõtte kasutamine on keelatud nii enne kui pärast tehingu tegemist, samuti tehingu tegemise ajal.
- Loetelu alati keelatud kauplemisvõtetest on esitatud tarbijakaitseseaduses.
- Teavita kindlasti ebaausast kauplemisvõttest Tarbijakaitse ja Tehnilise Järelevalve Ametit, kellel on õigus kauplejat või teenusepakkujat karistada.
- Kui kahtlustad, et müüakse võltsitud kaupa, siis tuleks sellest teavitada politseid. Oma tähelepaneku/vihje võid saata meilile: ppa@politsei.ee (mailto:ppa@politsei.ee) .
Viimati uuendatud 24.10.2024