# Ühtse laadija nõuded | Tarbijakaitse ja Tehnilise Järelevalve Amet

USB-C laadimispesa
Ühtseks laadimispesaks valitud USB-C on tehnoloogia, mis on juba levinud paljudel sellistel seadmetel, kuna võimaldab kvaliteetset laadimist ja andmeedastust. USB C-tüüpi laadimispesa koos USB Power Delivery tüüpi kiirlaadimisega  suudab pakkuda kuni 100 vatti võimsust ja jätab seega piisavalt ruumi kiirlaadimise lahenduste edasiarendamiseks, võimaldades turul samal ajal pakkuda ka madala hinnaga seadmeid, mis ei vaja kiirlaadimist.
Nõuete rakendumise aeg
kehtivad ühtse laadija (USB C-tüüp, vastavus standardile  EVS-EN IEC 62680-1–3:2021) nõuded paljudele raadioseadmete tootegruppidele.
Sülearvutitele rakenduvad ühtse laadija nõuded alates 28.04.2026.
Tootegrupid, millele nõuded rakenduvad on:

- mobiiltelefonid;
- tahvelarvutid;
- digikaamerad;
- kõrvaklapid;
- kõneklapid;
- käeshoitavad mängukonsoolid;
- kaasaskantavad kõlarid;
- e-lugerid;
- klaviatuurid;
- hiired;
- kaasaskantavad navigatsioonisüsteemid;
- nööpkõrvaklapid;
Kui neid seadmeid on võimalik juhtmega laadida pingega üle 5 voldi, voolutugevusega üle 3 ampri või võimsusega üle 15 vati (kiirlaadmine), siis peavad need peavad kasutama USB Power Delivery kiirlaadimist (vastavus standardile EVS-EN IEC 62680-1–2:2021).
Eelpool nimetatud seadmete kättesaadavaks tegemisel tuleb esitada graafiliselt teave selle kohta, kas seadmega on kaasas laadimisseade või mitte ning millistel võimsustel laadija töötab. Selleks kasutatakse piktogramme ja märgist.
Piktogrammid näitavad, kas seadmega on laadija kaasas või mitte. Vasakpoolne piktogramm näitab, et seadmega on laadija kaasas ja parempoolne, et laadijat ei ole seadmega kaasas.
Laadimismärgis näitab milline on laadimist võimaldav miinimum-võimsus (XX) ja maksimaalse laadimiskiiruse saavutamiseks vajalik maksimumvõimsus (YY). Tähis USB PD näitab, et seade võimaldab kiirlaadimist (kasutusel USB Power Delivery tüüpi kiirlaadimine).
Kui ettevõtja pakub tarbijatele ja muudele lõppkasutajatele võimalust omandada selliseid seadmeid koos laadimisseadmega, peab ettevõtja pakkuma tarbijatele ja muudele lõppkasutajatele ka võimalust omandada neid seadmeid ilma laadimisseadmeta.
tohib Euroopa Liidu turul kätte saadavaks teha, st importida tooteid kolmandatest riikidest või toota neid Euroopa Liidus, vaid selliseid eelpool nimetatud tootegruppidesse kuuluvaid tooteid, millel on olemas USB C-tüüpi laadimisvõimalus, kasutab kiirlaadimise korral USB Power Delivery laadimisprotokolli  ja mille tootel või selle pakendil on olemas nõutav teave ja märgistus. See tähendab, et isegi kui tootemudel oli Euroopa Liidus kätte saadavaks tehtud enne nimetatud kuupäeva, siis pärast seda kuupäeva kätte saadavaks tehtav selle mudeli toode peab juba vastama ühtse laadija nõuetele.
Täpsemalt teavet ühtse laadija nõuete ja selle puhul üles kerkinud küsimuste suhtes on võimalik leida Euroopa Liidu vastavast juhistest „ Suunised ühtse laadija direktiivi tõlgendamiseksavaneb uues vahekaardis (https://eur-lex.europa.eu/legal-content/ET/TXT/?uri=CELEX%3A52024XC02997&qid=1736169984457) “
Viimati uuendatud 07.02.2025