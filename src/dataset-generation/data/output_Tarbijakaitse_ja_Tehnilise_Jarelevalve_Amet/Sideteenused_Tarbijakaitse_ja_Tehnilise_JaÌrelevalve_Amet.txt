# Sideteenused | Tarbijakaitse ja Tehnilise Järelevalve Amet

Kuigi iga sellise teenuse osutamise ja kasutamise puhul kehtivad erinevad nõuded ja põhimõtted, peaksid teadma sideteenuste üldisi reegleid.
Võta endale aega, et tutvuda lepingutingimustega, sh liitumislepingu juurde kuuluvate paketitingimuste, lepingu üldtingimuste, hinnakirjade jm lepingu lisadega.
, kuid ta peab Sulle sellest lepingus kokkulepitud viisil ette teatama vähemalt üks kuu enne muudatuste jõustumist. Teates peab olema muuhulgas selgitus selle kohta, et Sul on õigus muudatustega mittenõustumisel leping üles öelda. Tea, et sellisel juhul ei ole teenusepakkujal õigus Sinult leppetrahvi küsida.
- hilined  osutatud teenuse eest tasumisega üle 14 päeva või ületad Sulle kehtestatud krediidilimiiti;
- oled sidevõrguga ühendanud mitte töökorras või nõuetele mittevastava terminalseadme;
- häirid terminalseadme kasutamisega sidevõrgu tööd või teisi sideteenuse kasutajaid;
- sideteenuse osutamise piiramine on vajalik sidevõrgu seadme või liinirajatise paigaldamiseks, remondiks, vahetamiseks või hooldamiseks;
- rikud oluliselt sideteenuse lepingu tingimusi või
- piirang tuleneb seadusest.
Siiski peab ettevõte Sind sobival viisil teavitama teenuse piiramise kavatsusest, tuues ühtlasi välja piirangu aja ja põhjused.
kui oled sideteenuse tasu suuruse vaidlustanud ennemaksetähtpäeva saabumist ning tasunud osutatud sideteenuse eest õigeaegselt osas, milles Sa tasu ei vaidlustanud.
sideteenuse osutamise endises mahus kahe tööpäeva jooksul pärast piiramise aluseks olnud asjaolu kõrvaldamist.
. Piiramise all on mõeldud näiteks telefonis internetiteenuse osutamise piiramist. Sideettevõtja peab teenuse osutamist Sinu soovitud mahus piirama ühe tööpäeva jooksul pärast avalduse saamist. Kui nimetatud teenus on tasuline, peab ettevõte Sind enne piirangu rakendamist sellest teavitama, jättes ühtlasi Sulle võimaluse vähemalt ühe tööpäeva jooksul sellest teenusest loobuda.
. Selleks pead Sa ettevõttele esitama nõuetekohase avalduse. Lepingu ülesütlemine jõustub järgmisel tööpäeval pärast avalduse kättesaamist, kui Sa pole teates märkinud mõnda hilisemat kuupäeva. Siiski pead arvestama, et tähtajaliste lepingute puhul võib lepingu ennetähtaegse ülesütlemisega kaasneda leppetrahv.
kui ettevõte on Sinu teenusekasutamist juba piiranud ja Sa pole ühe kuu jooksul piirangu aluseks olnud asjaolu likvideerinud.
. Üks võimalus on määrata igakuine summa, millest suurem ei tohi Sinu kuutasu olla, ja tellida vajadusel teavitusteenus, kui teatud kõnelimiit või andmesidemaht on täitunud. Selline teenus on näiteks saldoteavitus, saldostopp vms.
, siis võiksid tellida ka eritasulistele telefoninumbritele helistamise piiramise teenuse. Sellega välistad tasulistele telefoninumbritele helistamise ja ootamatult suured arved.
Lisaks eritariifsetele kõnedele saab laps tekitada suured arved ka mobiilse interneti kasutamise ja sisuteenustega. Räägi nendest ohtudest lapsega ja uuri oma mobiilsideoperaatorilt teenuste piiramisvõimalusi.
Selgita välja, kuidas operaator kontrollib piirsumma täitumist. Kui kontroll toimub kord päevas, mitte reaalajas, võib tegelik arve kujuneda seatust suuremaks.
Osal mobiilsideoperaatoritel on teenusega liitumine tasuta, kuid teenusel on kuutasu või eraldi hind näiteks sõnumiga teavitamisel.
Kuna tasud operaatorile helistamise ja muude teenuste eest alles pärast teenuste kasutamist, on operaator kehtestanud teatud rahalise piirmäära ehk krediidilimiidi, milleni ta võimaldab Sul teenuseid kasutada enne arve tasumist. Krediidilimiidi suuruse määrab operaator lepingu sõlmimisel.
. Pead ise jälgima, et Sa krediidilimiiti ei ületaks. Krediidilimiidi suuruse muutmiseks pöördu operaatori poole, kelle nõusolekul on võimalik limiiti nii suurendada kui vähendada.
on operaatoril õigus Sulle teenuse osutamist piirata, kui ta peab seda vajalikuks, kuid see pole kohustuslik.
, mistõttu Sa ei pruugi piirmäära ületamise kohta alati teadet saada ja saad teenust edasi kasutada. See võib kergesti juhtuda välisriigis tehtud kõnede ja kasutatud teenuste puhul.
Pea meeles!
- Tasu telefoniarve maksetähtajaks, et vältida hilisemaid probleeme.
- Kui Sa oled sideteenuse eest tasumisega hilinenud üle 14 päeva, on operaatoril õigus teenuse osutamist piirata. Üldjuhul ei saa Sa siis välja helistada, välja arvatud hädaabikõned, kuid saad vastata sissetulevatele kõnedele.
- Kui tead, et Sa ei suuda oma arvet tasuda, siis võta viivitamatult ühendust oma operaatoriga ja selgita probleemi.
- Kui vaidlustad sideteenuse tasu suuruse enne maksetähtpäeva saabumist ja tasud õigeaegselt osas, milles Sa tasu ei vaidlusta, siis ei ole operaatoril õigust ka sideteenuse osutamist piirata.
- Kui oled arve alusetult vaidlustanud, on operaatoril õigus nõuda viivist.
- Kui oled sattunud juba suurematesse raskustesse, siis pöördu nõu saamiseks kohaliku omavalitsuse sotsiaaltöötaja või võlanõustajate poole.
Siiski on Sul võimalus valida, millist teenust kasutada: interneti püsiühendust või mobiilset internetti. Eelkõige peaksid valiku tegemisel lähtuma sellest, kuidas Sa kodus internetti kasutada eelistad – kas ühe kindla laua taga istudes või sülearvuti, tahvelarvuti või nutitelefoniga ringi liikudes.
Enne kindla teenusepakkuja ja paketi kasuks otsustamist pööra tähelepanu järgmistele asjaoludele.
Arvesta, et igal pool ei ole võrguühendus võrdselt hea ja kvaliteetne või puudub hoopis.
Kui vajad internetti nii lauaarvutile, sülearvutile kui ka nutitelefonile või mõnda muud kombinatsiooni, siis küsi teenusepakkujalt just Sulle sobivat lahendust.
Arvesta, et mõne paketi puhul pead ostma või rentima endale ka vajaliku seadme (modemi, ruuteri jms). Lisaseadmete kohta uuri täpsemalt klienditeenindajalt. Lepingutingimuste puhul pööra erilist tähelepanu punktidele, mis käsitlevad maksetingimusi ja lepingust taganemist. Kui Sul tekib küsimusi, siis palu selgitusi klienditeenindajalt.
siis tutvu olemasoleva lepinguga ning tee kindlaks, kas lepingu lõpetamisega kaasneb sanktsioone. Kuigi teise ettevõtte pakkumine võib olla ahvatlev, veendu enne lõpliku otsuse langetamist, et teed enda jaoks õige valiku.
Pea meeles!
- Internetiteenuse osutajad pakuvad sageli komplekslahendusi. See tähendab, et Sul on võimalik ühe lepinguga saada nii internet, mobiilside kui ka digitelevisioon. Kuigi selline lahendus võib olla väga mugav, pead kindlasti hoolikalt mõtlema, kas see on just Sulle sobiv.
- Mõnikord pakuvad internetiteenuse osutajad liitumisel mõnda seadet tasuta. Tea, et lepingule alla kirjutades seod ennast teenusepakkujaga kindlaks perioodiks ja määratud kuutasuga. Ennetähtaegselt lepingut lõpetades pead arvestama, et teenusepakkuja võib Sinult küsida lepingu ennetähtaegse lõpetamise eest tasu (käsitlustasu/leppetrahvi). Selle suurus oleks Sul mõistlik enne lepingu sõlmimist välja uurida.
- Kui Sulle tehakse pakkumine telefoni või muu sidevahendi teel, siis tea, et võid lepingust taganeda 14 päeva jooksul pärast jah-sõna ütlemist (v.a teenuste puhul, mida oled oma nõusolekul või algatusel hakanud enne taganemistähtaega kasutama).
Tänapäeval on mobiiltelefon olemas enamikul inimestel. Sellega helistamiseks on kaks võimalust:
- sõlmida leping mobiilsideoperaatoriga või
- osta kõnekaart.
, maksad teenuse eest enne selle kasutamist. Siiski peaksid kõnekaarti valides jälgima, milline kõneminutihind sellele kaardile kehtib. Samuti peaksid tutvuma kõneaja lisamise juhistega.
Kõnekaart on mõistlik võtta siis, kui kasutad mobiiltelefoni harva, peamiselt kõnedele vastamiseks. Kui kasutad igapäevaselt mõne välisriigi mobiilinumbrit, kuid käid mõnikord Eestis, siis on samuti kasulikum kasutada kõnekaarti.
helistad telefoniga igapäevaselt. Operaatorit valides pead olema aga tähelepanelik, kuna igal teenusepakkujal on mitmeid erinevaid pakette ja lisateenuseid.
- Eri teenusepakkujatel on ka erinevad hinnad nii võrgusisestele kui -välistele kõnedele, lauatelefonile helistamisele, sõnumitele ja muudele teenustele. Oluline on ka see, kas kõne maksumust arvestatakse sekundipõhiselt või minutipõhisel. Kindlasti tee endale selgeks ka mahupõhiste teenuste, näiteks interneti kasutamise, maksumus.
- Kuigi enamik mobiilsideoperaatoreid reklaamib end parima levialaga, uuri kindlasti enne lepingu sõlmimist, kas Sinu peamises tegevuskohas on levi olemas või piisav.
- Pööra erilist tähelepanu lepingu kehtivusele, maksetähtaegadele ja sanktsioonidele juhuks, kui Sa lepingust kinni ei pea. Kui Sulle jääb lepingus midagi arusaamatuks, siis küsi klienditeenindajalt selgitust.
- Enne ühe pakkuja kasuks otsustamist võrdle vähemalt kahe teenusepakkuja lepingutingimusi.
- Kindlasti uuri, kuidas on võimalik lepingust taganeda ja kas sellega kaasneb Sulle lisakulu.
siis tutvu olemasoleva lepinguga ning tee kindlaks, kas lepingu lõpetamisega kaasneb sanktsioone. Kuigi teise operaatori pakkumine võib olla ahvatlev, veendu enne lõpliku otsuse langetamist, et teed enda jaoks õige valiku.
Pea meeles!
- Sageli pakuvad mobiilsideoperaatorid liitumisel tasuta mobiiltelefoni. Tea, et lepingule alla kirjutades seod ennast teenusepakkujaga kindlaks perioodiks ja määratud kuutasuga. Ennetähtaegselt lepingut lõpetades pead arvestama, et Sul on endiselt kohustus maksta teatud summa saadud telefoni eest.
Kui Sulle tehakse pakkumine telefoni või muu sidevahendi teel, siis tea, et võid lepingust taganeda 14 päeva jooksul pärast jah-sõna ütlemist (v.a teenuste puhul, mida oled oma nõusolekul või algatusel hakanud enne taganemistähtaega kasutama).
Sellise keskkonna kasutajaks registreerumine ja mingi osa teenustest on tavaliselt tasuta, kuid osa teenuseid võivad olla tasulised. Näiteks on levinud skeem, kus teenuse algtasemed on tasuta, kuid teatud tasemele jõudes pead jätkamiseks loovutama teatud rahasumma.
mõnes keskkonnas on tasulised teenused ka eraldi rubriigis. Samuti nõuab enamik allalaadimiseks mõeldud keskkondi registreerimisel Sinu krediitkaardinumbrit ja tasulise teenuse allalaadimisel pead makse kinnitama, mis välistab teenuse kogemata tellimise.
Kuna teenusepakkujal on registreerimisel sisestatud andmed juba olemas ja sisselogitud oleku korral enne teenuse telefoni laadimist neid ei küsita, võib juhtuda, et teenuse laeb alla telefoni kasutav laps. Tasulise teenuse korral läheb vastav summa krediitkaardilt maha.

- tutvu kindlasti teenuse tingimustega;
- oska vahet teha tasuta ja tasulistel teenustel;
- pööra tasuta teenuse puhul tähelepanu sellele, kas saad teenust tasuta tarbida täies ulatuses või pead selle eest hiljem maksma hakkama
Pea meeles!
Kui telefon on sageli lapse kasutuses, püüa vältida krediitkaardiandmete automaatset sidumist oma tehingutega, et mitte saada halva üllatuse osaliseks. Nii vähendad ka andmete kuritarvitamise riski.
Jälgi oma telefoni sätteid, kui kaua saab parooli sisestamisel ostutehinguid teha. Sageli on automaatselt sätestatud 15 minuti pikkune parooli kehtivusaeg, mille käigus laps võib kogemata pärast Sinupoolset parooli sisestamist ikkagi lisateenuseid tellida.
Tasulised viktoriinid on ühekordsed teenused, kuid võivad põhjustada väga suuri arveid ühes kuus.
Lisaks meelelahutuslike sisuteenuste reklaamile erinevates meediakanalites on levinud ka veebipõhiste mängude, -testide ja loosimiste (IQ test, ennustused, ürituste piletid, kinkekaardid, mobiiltelefonid jms) reklaam internetiportaalides.
Pärast mobiilinumbri sisestamist saad SMS-i teel koodi. Kui sisestad koodi programmi, oled automaatselt liitunud tasulise teenusega. Selleks, et mitte enese teadmata tasulise sisuteenusega liituda, peaksid silmas pidama järgmist.
- otsi üles teenuse kasutustingimused ja loe need hoolikalt läbi;
- pööra teenuse tingimuste juures eriti suurt tähelepanu sellele, kas pead tellitava toote eest maksma üks kord või lisandub Sinu telefoniarvele mingi teatud ajavahemiku järel konkreetne summa;
- tea, et tasuliste viktoriinide puhul maksustatakse iga vastus (ka vale vastus).
siis pöördu oma operaatorfirma poole ja selgita välja, mis ajahetkel ja kellega on liitumine toimunud. Teenuse võib olla tellinud Sinu sõber, laps või muu pereliige.
Kui kõnearvestus tuvastab lepingu sõlmimise, siis pole Sul õigust esitatud arve maksmisest loobuda. Seda muidugi eeldusel, et teenuse tellimisel olid tarbijale nähtaval kohal esitatud selle tingimused ja info liitumise kohta.
Soovimatust perioodilisest sisuteenusest loobumiseks pead viivitamatult oma liikmestaatuse lõpetama. Selleks tuleb tavaliselt saata sõnum sisuga „Stopp“ numbrile, millelt teenus telliti. NB! Jälgi, kas STOP tuleb kirjutada ühe või kahe P-ga vastavalt sideoperaatori poolt kehtestatule.
Pea meeles!
- Ole ettevaatlik oma telefoninumbri või sellele saadetud koodide sisestamisega erinevates loosimistes või mängudes.
- Tihti on teenuse lõpphinda puudutav teave väga väikeses kirjas ning võib seetõttu jääda märkamatuks.
- Kui telefoniarve on Sinu meelest põhjendamatult suur, siis võta viivitamatult ühendust teenusepakkujaga. Soovitav on teha selleks kirjalik avaldus.
- Teenusepakkuja peab Sulle nõudmisel väljastama aruande, kus on kirjas, millal ja millises mahus oled teenust kasutanud.
Internetiühenduse loomiseks pane interneti SIM-kaart netipulka ja ühenda seade USB-pesasse, netipulk installeerib end pärast arvutiga ühendamist ise. Interneti SIM-kaardi saad osta koos operaatori pakutava internetipaketiga või eraldi sarnaselt kõnekaardiga.
siis pista interneti SIM-kaart süle- või tahvelarvuti SIM-kaardi pessa ja saadki hõlpsalt internetiühenduse luua.
või ei levi seal, kus seda kasutada soovid. Seetõttu peaksid enne netipulga ostmist või rentimist arvestama mõningate asjaoludega.
- arvesta, et mobiilne internet on tehniliselt piiratud ressurss: selle kiirus võib sõltuda erinevatest teguritest (nt leviolud, kasutatav modem, kaugus tugijaamast, teenuse kasutajate arv piirkonnas);
- uuri netipulga tehnilisi andmeid (sh millist andmesidekiirust netipulk võimaldab) ning analüüsi ja võrdle neid oma vajadustega;
- kasuta kindlasti operaatorite pakutavat netipulga proovimisaega, mille jooksul saad välja selgitada, kas netipulk vastab Sinu ootustele või mitte;
- loe hoolikalt läbi lepingutingimused;
- lepingutingimusi lugedes pööra eriti suurt tähelepanu sellele, kas ja millised kulud kaasnevad lepingust taganemisel ja netipulga tagastamisel;
- tea, et kui sõlmid netipulga kasutamiseks tähtajalise lepingu, siis pead lepingu ennetähtaegsel ülesütlemisel reeglina tasuma kauplejale kokku lepitud leppetrahvi või käsitlustasu.
Pea meeles!
- Enne netipulga ostmist veendu selle sobivuses.
- Mida suurem on netipulga andmete allalaadimise kiirus, seda kiiremini Sul arvutis internetilehed avanevad.
- Suuremahuliste andmete allalaadimine eeldab lisaks väga head mobiilsidevõrku, mis andmeid läbi netipulga arvutisse transpordib.
- Mobiilse interneti levi sõltub väga palju sellest, kus Sa parasjagu viibid (nt ei pruugi netipulk töötada paksude kiviseintega ruumis).
- Olenevalt operaatorist on netipulga proovimisaeg 7–14 päeva ning netipulka võid saada proovida tasuta või liitumistasu eest.
- Seadme kasutamiseks tähtajalise lepingu sõlmimine või sõlmimata jätmine on Sinu vaba valik. Mõtle enne otsustamist hoolikalt, kas soovid tähtajalist lepingut või mitte.
Enne reisile minekut tutvu enda sideteenuse osutaja kodulehel rändlusteenuse infoga.
Reisides piiriäärsetel aladel Eestis või välismaal võib seade lülituda naaberriigi sideoperaatori võrku. Selle vältimiseks keela seadmes automaatne võrguvalik ja kasuta käsitsi võrguvalikut.
Rändlusteenuse osutajad ei või mõistlikult kasutatud rändlusteenuse eest kohaldada üheski liikmesriigis rändlusklientide suhtes riigisisese jaehinnaga võrreldes lisatasu ühegi tehtud või vastu võetud reguleeritud rändluskõne, ühegi saadetud reguleeritud SMS-rändlussõnumi ega ühegi kasutatud reguleeritud andmeside-rändlusteenuse eest ega üldist tasu välismaal lõppseadme või teenuse kasutamise võimaldamise eest. Rändlusteenuse osutaja võib kohaldada reguleeritud rändlusteenuste mõistliku kasutamise piire ületava tarbimise suhtes jaemüügitasandil lisatasusid, mis ei tohi ületada (ilma käibemaksuta / käibemaksuga):
- rändluskõnede korral 0,022 / 0,0264 eurot minuti eest
alates 01.01.2025 - 0,019 / 0,0228 eurot minuti eest;

- SMS-rändlussõnumite korral 0,004 / 0,0048 eurot SMS-sõnumi eest
alates 01.01.2025 - 0,003 / 0,0036 eurot SMS-sõnumi eest;

- andmeside-rändlusteenuste korral 2,00 / 2,40 eurot GB eest
alates 01.01.2023  - 1,80 / 2,16 eurot GB eest, alates 01.01.2024  - 1,55 / 1,86 eurot GB eest, alates 01.01.2025  - 1,30 / 1,56 eurot GB eest, alates 01.01.2026  - 1,10 / 1,32 eurot GB eest, alates 01.01.2027 -  1,00 / 1,20 eurot GB eest.

Rändlusteenuse osutajad ei tohi pakkuda reguleeritud rändlusteenuseid jaemüügitasandil tingimustel, mis on vähem soodsad kui koduriigis pakutavad tingimused, seda eeskätt jaelepinguga ette nähtud teenuse kvaliteedi poolest, juhul kui sama põlvkonna mobiilsidevõrgud ja tehnoloogia on külastatavas võrgus kättesaadavad.
Rändlusteenuse osutaja annab kliendile teise liikmesriiki sisenemisel automaatse sõnumiga põhjendamatu viivituseta ja tasuta (välja arvatud juhul, kui klient on teavitanud rändlusteenuse osutajat, et ei soovi nimetatud teenust):
- personaalset baashinnateavet rändlustasude kohta mida kohaldatakse selle kliendi suhtes kõnede tegemisel ja vastuvõtmisel ning SMS-sõnumite saatmisel külastatavas liikmesriigis;
- lisatasud, mida kliendilt võidakse nõuda rändlusteenuse mõistliku kasutamise piire ületamise korral;
- teavet lisaväärtusteenuste kasutamisest tuleneda võivate suuremate tasude kohta (selline teave sisaldab linki tasuta juurdepääsuks spetsiaalsele veebisaidile, kus on ajakohastatud teave selle kohta, millist liiki teenuste puhul võivad kulud suureneda, ja kui need on olemas, siis ka teave lisaväärtusteenuste numeratsioonialade kohta);
- hädaabiteenuseid saab kasutada tasuta, helistades Euroopa ühtsele hädaabinumbrile 112
Rändlusteenuse osutaja saadab rändluskliendile teate, kui reguleeritud kõne-, SMS- ja andmeside-rändlusteenuse tarbimise suhtes rakendatav mõistliku kasutamise maht on ära kasutatud. Selles teates näidatakse ära lisatasud, mida kohaldatakse rändluskliendi poolt täiendavalt tarbitavate reguleeritud kõne-, SMS- ja andmeside-rändlusteenuste suhtes.
Nõuded rändlusteenustele ja rändlusteenuse mõistliku kasutamise osas on sätestatud EUROOPA PARLAMENDI JA NÕUKOGU MÄÄRUS (EL) 2022/612avaneb uues vahekaardis (https://eur-lex.europa.eu/legal-content/ET/TXT/?uri=CELEX:32022R0612) ja EUROOPA KOMISJONI RAKENDUSMÄÄRUS (EL) 2016/2286avaneb uues vahekaardis (https://eur-lex.europa.eu/legal-content/ET/TXT/?uri=CELEX:02016R2286-20190313) . Euroopa Sideameti (BEREC) koostatud rändlusteenuste jaemüügi osutamist selgitava juhendi (inglise keeles) leiab siit: BEREC Guidelines on Regulation (EU) 2022/612 and Commission Implementing Regulation (EU) 2016/2286 (Retail Roaming Guidelines)avaneb uues vahekaardis (https://www.berec.europa.eu/en/document-categories/berec/regulatory-best-practices/guidelines/berec-guidelines-on-regulation-eu-2022612-and-commission-implementing-regulation-eu-20162286-retail-roaming-guidelines) .
* Eeltoodud regulatsioon rakendub ka Euroopa Majanduspiirkonda kuuluvates riikide Islandi, Liechtensteini ja Norra suhtes, kui nende vastavad parlamendid on selle heaks kiitnud.
Euroopa Liiduse sisene sideteenus on sideteenus, mis algab tarbija koduriigis ja lõppeb teise Euroopa Liidu liikmesriigi telefoni või mobiiltelefoni numbril ja mille eest küsitakse täielikult või osaliselt tasu tegeliku tarbimise põhjal.
Euroopa Liidu sisese sideteenuse eest tarbijatelt võetav tasu ei või ületada 0,19 / 0,228 eurot kõneminuti kohta ja 0,06 / 0,072 eurot SMS-lühisõnumi kohta (ilma käibemaksuta / käibemaksuga).
ELi-sisese sideteenuse pakkujad võivad lisaks pakkuda – ja tarbijad võivad selgesõnaliselt väljendada oma otsust selle kasuks – eeltoodud tariifidest teistsuguseid tariife. Enne kui tarbijad valivad sellise teistsuguse tariifi, teavitavad ELi-sisese sideteenuse pakkujad kõnealuseid tarbijaid nendest eelistest, mis nad loobumisega kaotavad.
Nõuded Euroopa Liidu siseste kõnede ja lühisõnumite jaehinnale on sätestatud EUROOPA PARLAMENDI JA NÕUKOGU MÄÄRUS (EL) 2015/2120avaneb uues vahekaardis (https://eur-lex.europa.eu/legal-content/ET/TXT/?uri=CELEX:02015R2120-20201221) artiklis 5a.
Viimati uuendatud 13.01.2023