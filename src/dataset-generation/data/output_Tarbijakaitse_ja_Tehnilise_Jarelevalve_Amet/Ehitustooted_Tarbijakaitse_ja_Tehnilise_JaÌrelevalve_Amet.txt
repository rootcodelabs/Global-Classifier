# Ehitustooted | Tarbijakaitse ja Tehnilise Järelevalve Amet

Ehitised peavad tervikuna ja eraldi osadena sobima kavandatud kasutusotstarbeks, võttes eelkõige arvesse ehitiste olelusringi kestel neis viibivate inimeste tervist ja ohutust. Arvestades tavalist hooldust, peavad ehitustooted vastama järgmistele ehitistele esitatavatele põhinõuetele majanduslikult otstarbeka kasutusaja jooksul.

- Struktuuri terviklikkus
- Tuleohutus
- Kaitse tervist ja hügieenitingimusi kahjustava mõju eest
- Ohutus ja ligipääsetavus
- Heliläbilaskvus ja akustilised omadused
- Energiatõhusus ja soojuskasutus
- Heitmete sattumine ehitistest väliskeskkonda
- Loodusvarade säästev kasutamine ehitistes

Euroopa Parlamendi ja nõukogu määrusest (EL) nr 2024/3110 (CPR)
Euroopa Parlamendi ja nõukogu määrusest (EL) nr 305/2011 (CPR)
Toote nõuetele vastavuse seadusest (TNVS) ning selle alusel kehtestatud õigusaktidest
- Jõustus 07.01.2025 ja kohaldatakse liikmesriikides alates 08.01.2026 ning sellega muutub kehtetuks vana määrus 305/2011.
- Minnakse üle digitaalsetele tootepassidele, mis vähendab halduskoormust ja lihtsustab järelevalvet.
- Ehitustoodete väljatöötamisel tuleb seada esikohale võimalus tooteid parandada ja taaskasutada, tagades seejuures võimalikult pikk toote kasutusiga.
- Tootjatel tuleb lisaks toote toimivusele hakata deklareerima toodete mõju kliimale ja keskkonnale.
- Senise toimivusdeklaratsiooni asemel võetakse kasutusele toimivus- ja vastavusdeklaratsioon
- Lisanõuded veebipõhistele kauplemiskohtadele ja ekspediitorteenuse pakkujatele.
- Euroopa Komisjon võib vajadusel valdkonna toimise huvides ise kehtestada toodetele tehnilisi nõudeid.

- Kaotab kehtivuse 8.01.2026.
- määrusest 305/2011 jäävad kuni 8.01.2040 kehtima järgmised artiklid:
- 2 – Mõisted
- 4 – Toimivusdeklaratsioon
- 5 – Toimivusdeklaratsiooni koostamise erandid
- 6 – Toimivusdeklaratsiooni sisu
- 7 – Toimivusdeklaratsooni lisamine
- 8 – Üldpõhimõtted ja CE-märgise kasutamine
- 9 – CE-märgise kinnitamise eeskirjad ja tingimused
- 11 – Tootjate kohustused
- 12 – Volitatud esindajad
- 13 – Importijate kohustused
- 14 – Levitajate kohustused
- 15 – Juhtumid, millal tootjate kohustusi kohaldatakse importijate ja levitajate suhtes
- 16 – Ettevõtjate tuvastamine
- 17 – Ühtlustatud standardid
- 18 – Ametlikud vastuväitedühtlustatud standarditele
- 27 – Toimivustasemed või -klassid
- 28 – Toimivuse püsimuse hindamine ja kontrollimine
- 36 – Asjakohase tehnilise dokumentatsiooni kasutamine
- 37 – Lihtsustatud menetluse kasutamine mikroettevõtjate poolt
- 38 – Muud lihtsustatud menetlused
- 39 - Teavitamine
- 40 – Teavitavad ametiasutused
- 47 – Teavitamise taotlus
- 48 – Teavitamise menetlus
- 49 – Identifitseerimisnumber ja teavitatud asutuste loetelud
- 52 – Teavitatud asutuste tegevusalased kohustused
- 53 – Teavitatud asutuste teabekohustused
- 55 – Teavitatud asutuste koordineerimine
- 60 – Delegeeritud õigusakid
- 61 – Delegeeritud volituste rakendamine
- 62 – Delegeerimise tagasivõtmine
- 63 – Delegeeritud õigusaktide suhtes vastuväidete esitamine
- 64 - Komitee
- Lisa III - TOIMIVUSDEKLARATSIOON
- Lisa IV - TEHNILISE HINDAMISE ASUTUSTE TOOTEVALDKONNAD JA NEILE ESITATAVAD NÕUDED
Euroopa Parlamendi ja nõukogu määruse nr 2024/3110 kohaselt koostab tootja toote kohta, mis on hõlmatud ühtlustatud standardiga, toote turule laskmisel toimivus- ja vastavusdeklaratsiooni ning kinnitab tootele CE-märgise. Selle aluseks on toote nõuetele vastavuse tõendamine, mille nõuded on toodud kehtivas ühtlustatud tehnilises normis.
Toote nõuetele vastavuse tõendamiseks vajalikud toimingud on leitavad määruse EL nr 2024/3110 lisast IX, milles on selgitus tootestandardi lisas ZA leitavatele toote toimivuse püsivuse hindamise ja kontrollimise süsteemidele.
Harmoneeritud standardite nimekiri on leitav Euroopa Liidu Teatajast  ja vastavad akrediteeritud asutused on leitavad NANDO andmebaasist.
Teave ehitamisel kasutatud ehitustoodetest ja –materjalidest peab olema kajastatud ehitusdokumentides, mis peavad võimaldama saada ehitise kasutamiseks ning selle kontrollimiseks asjakohast teavet ehitisest ja ehitamisest.

Toote nõuetele vastavuse tõendamiseks vajalikud toimingud on leitavad määruse  nr 2024/3110 lisast IX, milles on selgitus tootestandardi lisas ZA leitavatele toote toimivuse püsivuse hindamise ja kontrollimise süsteemidele.
Iga põhiomaduse suhtes kohaldatava toimivuse püsivuse hindamise ja kontrollimise süsteemi puhul võib osutuda vajalikuks, et teada antud asutus (teavitatud asutus) täidaks teatavad lisaülesanded. Järgmises tabelis on esitatud ülesanne, mis Teil ja teada antud asutusel tuleb sõltuvalt toimivuse püsivuse hindamise ja kontrollimise süsteemist täita.
Määruse 2024/3110 jõustumisega lisandub juba eelnevalt kasutusel olnud AVCP süsteemidele

- hindab toote toimivust sisendväärtuste kohta andmete kogumise, eelduste ja modelleerimise alusel;
- teostab tehase tootmisohjet.
- asutus teeb otsuse valideerimisaruande väljaandmise, piiramise, peatamise või kehtetuks tunnistamise kohta.
Kui kõik Teie toote omadused kuuluvad toimivuse püsivuse hindamise ja kontrollimise süsteemi 4 alla, ei ole Teil lepingut teavitatud asutusega vaja. Kui need kuuluvad süsteemi 3 alla, peab Teie toodet katsetama teavitatud asutus (käesoleval juhul teavitatud labor), mis võib iga põhiomaduse puhul olla erinev. Kui need kuuluvad süsteemi 1, 1+ või 2+ alla, teeb teavitatud asutus hindamisel Teiega koostööd ning täidab teatavad ülesanded Teie tootmisettevõttes, nii et parim lahendus on tavaliselt leping üksnes ühe teavitatud asutusega, kes täidaks kõiki ülesandeid.
Tootmisohje süsteem kajastab tehnilist dokumentatsiooni, milles kirjeldatakse kõiki nõutava toimivuse püsivuse hindamise ja kontrollimise süsteemiga seotud asjakohaseid elemente.
Tehase tootmisohje peab tagama toote pideva vastavuse tehnilisele kirjeldusele ja määratletud nõuetele.
Kõik tootja rakendatud põhimõtted, juhendid ja nõuded peavad olema süsteemselt dokumenteeritud kirjalike tegevuskavade ja protseduuride kujul. Dokumentatsioon peab tagama süsteemi üldise arusaadavuse ja võimaldama saavutada toote pideva nõuetele vastavuse ning sisekontrolli efektiivse toimimise.
Eestis teeb ehitustoodete turujärelevalvet Tarbijakaitse ja Tehnilise Järelevalve Amet. Tootjate tootmisohje sertifitseerimisega tegelevad teada antud asutused. Eestis tegutsevad teada antud asutused on KIWA Estonia OÜ, Teede Tehnokeskus AS, Tallinna Tehnikaülikooli Sertifitseerimisasutus, TÜV Eesti OÜ, Inseneribüroo Vahter & Hendrikson OÜ ja NCS Estonia OÜ.
- tootja tootmisohje süsteem vastab standardi nõuetele;
- tootja tegeliku tehnoloogilise protsessi elemendid vastavad tootmisohje süsteemi dokumentatsioonile;
- tootmisel on pidev sisekontrollisüsteem, mis tagab deklaratsioonis määratletud omadustega toote tootmise;
- sisekontrolli katsetuste läbiviimiseks kasutatav personal, ruumid, metoodika ja katseseadmed vastavad nõuetele;
- tootjal on toodete tehniline dokumentatsioon (katseprotokollid, deklaratsioonid, saatedokumendid);
- tootjal on tootmisseadmete tehnilist seisukorda ja tehnohooldust puudutavad dokumendid;
- sisekontrolli katsetulemused on vastavuses deklaratsioonides fikseeritud tehnilistele näitajatele;
- tehnilised näitajad säilivad toodete ladustamisel ja väljastamisel;
- tootjal on sätestatud toote mittevastavuse korral rakendatavad meetmed;
- tootja omab kehtivat teavitatud asutuse väljastatud tootmisohje sertifikaati (süsteemi 2+ korral).
Kui ehitustoode on hõlmatud ühtlustatud standardiga või on vastavuses selle kohta välja antud Euroopa tehnilise hinnanguga, koostab tootja sellise toote turule laskmisel toimivus- ja vastavusdeklaratsiooni.
Määrusega 2024/3110 tuleb toimivusdeklaratsiooni asemel kasutusele , kuna lisaks toimivusomadustele tuleb tootjatel deklareerida ka oma toote vastavust ohutus- ja keskkonnanõuetele.
Deklaratsiooni koostamisega võtab tootja endale vastutuse ehitustoote eest deklareeritud toimivusele ja vastavusele. Kui puuduvad vastupidist tõendavad objektiivsed andmed, eeldatakse, et tootja koostatud deklaratsioon on täpne ja usaldusväärne.
Deklaratsioonis väljendatakse ehitustoodete toimivust seoses nende toodete põhiomadustega vastavalt asjakohastele ühtlustatud tehnilistele kirjeldustele (standard , Euroopa tehniline hinnang või Komisjoni poolt rakendusaktiga kehtestatud juhend).
Toimivus- ja vastavusdeklaratsioon koostamisel tuleks lähtuda El määruse 2024/3110  lisas V esitatud näidisest ja juhendist.
- toimivus- ja vastavusdeklaratsioon;
- üldine tooteteave, kasutusjuhend ja ohutusteave asjaomase liikmesriigi kindlaks määratud keeles;
- Info kasutusotstarbe, menetluste, süsteemide ja keskkonnakestlikkuse kohta;
- Info, ja dokumendid, kui on kasutatud lihtsustatud menetlust;
- Keskkonnakestlikkuse märgis;
- Kordumatu tunnus;
- Muude õigusaktidega nõutud dokumendid
- Toote komponentide digipassid
Tootjad säilitavad toote tehnilist dokumentatsiooni ja toimivusdeklaratsiooni kümne aasta jooksul pärast ehitustoote turule laskmist.

Toote nõuetele vastavuse hindamise põhireeglid tulenevad Euroopa Parlamendi ja Nõukogu määrusest nr 305/2011 ja seda asendavast määrusest 2024/3110, millega sätestatakse ehitustoodete ühtlustatud turustustingimused. Ehitustooteid ei tohi turule lasta kui need pole õigusaktide kohaselt hinnatud.

Toote nõuetele vastavuse seadusega vastu võetud määrused nr 49 ( Ehitusmaterjalidele ja –toodetele esitatavad nõuded ja nende nõuetele vastavuse tõendamise kordavaneb uues vahekaardis (https://www.riigiteataja.ee/akt/119022019005?leiaKehtiv) )  ja 74 ( Tee-ehitusmaterjalidele ja –toodetele esitatavad nõuded ja nende nõuetele vastavuse tõendamise kordavaneb uues vahekaardis (https://www.riigiteataja.ee/akt/119022019034?leiaKehtiv) ) kehtestavad ehitustoodetele nõuded ja nendele nõuetele vastavuse tõendamise korra ning turujärelevalveasutuse, kes teeb turujärelevalvet nende nõuete täitmise üle.

- Majandus- ja kommunikatsiooniministri määrus nr 49 reguleerib järgnevate ehitustoodete nõudeid:
- Läbiviigumaterjal ja vuugitäitematerjal
- Tuletõkkeavatäide ja tuletõkkesein
- Avatäide ja rippfassaad
- Tuletõkkevärv, - võõp ja -mastiks
- Betoonisegu
- Täitematerjal
- Müürikivi
- Majandus- ja taristuministri määrus nr 74 reguleerib järgnevate avalikel teedel kasutatavate tee-ehitustoodete nõudeid:

- Täitematerjalid
- Bituumensideained
- Asfaltsegud ja bituumenmakadam
- Pindamine
- Geotekstiilid ja-tõkked
- Liikluskorraldusvahendid
- Hüdroisolatsioonimaterjalid
- Sillutus- ja äärekivid
- Betoonisegu
- Liiklusmüra tõkked
- Materjal teede aluste stabiliseerimiseks
Viimati uuendatud 27.03.2025