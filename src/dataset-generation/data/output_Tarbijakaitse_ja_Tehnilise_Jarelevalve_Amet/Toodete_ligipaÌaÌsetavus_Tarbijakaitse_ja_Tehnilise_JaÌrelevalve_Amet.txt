# Toodete ligipääsetavus | Tarbijakaitse ja Tehnilise Järelevalve Amet

Kohaldamisalas olevad tooted:

- e-luger;
- makseterminal;
- piletiautomaat;
- registreerimisautomaat;
- sularaha- või makseautomaat;
- teavet pakkuv interaktiivne iseteenindusterminal, välja arvatud sõiduki, õhusõiduki, laeva ja veeremi integreeritud osana paigaldatud terminal;
- tarbija terminalseade, millel on interaktiivne andmetöötlusvõimsus ja mida kasutatakse ligipääsuks audiovisuaalmeedia teenusele;
- tarbija terminalseade, millel on interaktiivne andmetöötlusvõimsus ja mida kasutatakse elektroonilise side teenuse osutamisel;
- tarbijale kasutamiseks ette nähtud üldotstarbeline arvuti riistvarasüsteem ja selle operatsioonisüsteem.
Oluline on välja tuua, et punktides 2-6 nimetatud tooteid käsitleb LPS seadus kui iseteenindusterminalina.
Nõuded, millele peavad tooted ja teenused vastama, on kehtestatud määruses nr 45 „Toote ja teenuse funktsionaalsed ligipääsetavusnõuded ja nõuded nende kohta antavale teabele“avaneb uues vahekaardis (https://www.riigiteataja.ee/akt/115062022005) ning harmoneeritud standardites.
Toote dokumendid
Tootel peavad olema kaasas järgnevad dokumendid:

- Toote vastavusdeklaratsioon;
- Toote tehniline dokumentatsioon, mis sisaldab vähemalt järgmist: toote üldkirjeldust;
- täielikult või osaliselt kohaldatud harmoneeritud standardite ja asjakohaste tehniliste spetsifikatsioonide loetelu või kohaldatavate ligipääsetavusnõuete järgimiseks kasutatud lahenduste kirjeldust;
- viiteid osaliselt kohaldatud harmoneeritud standardite kohta või tehniliste spetsifikatsioonide nende osade kohta, mida on kohaldatud.
- Tootmise sisekontrolli vastavushindamismenetlus, millega tõendatakse toote ligipääsetavusnõuetele vastavust

Kellele nõuded kohalduvad?
Nõuded kohalduvad nii levitajatele, tootjatele kui ka importijatele.

- Kontrollima, et tootel on CE-märgis, nõutud dokumendid, eestikeelsed juhised ja ohutusteave, mis on arusaadavad tarbijatele ja teistele lõppkasutajatele. Samuti veenduma, et tootja ja importija on täitnud sätestatud nõuded.
- Kui levitaja arvab või tal on põhjust uskuda, et toode ei vasta ligipääsetavusnõuetele, siis ei lase levitaja toodet turule enne, kui see on nõuetega vastavusse viidud.
- Kui toode ei vasta nõuetele, teavitab levitaja sellest tootjat või importijat. Kui levitajale saab teatavaks, et tema turule lastud toode ei vasta ühele või mitmele kohaldatavale ligipääsetavusnõudele, teavitab ta mittevastavusest Tarbijakaitse ja Tehnilise Järelevalve Ametit, esitades üksikasjad toote mittevastavuse (mis nõuded on täitmata jm) ja rakendatud parandusmeetmete kohta.
Importijat või levitajat käsitletakse tootjana kui importija või levitaja lasevad toote turule oma nime või kaubamärgi all või muudavad juba turule lastud toodet viisil, mis võib mõjutada toote vastavust kohaldatavatele nõuetele.
- Laskma turule ainult nõuetele vastavaid tooteid. Kui importija arvab või tal on põhjust uskuda, et toode ei vasta ligipääsetavusnõuetele, ei lase importija toodet turule enne, kui see on nõuetega vastavusse viidud.
- Säilitama toote vastavushindamise ja tehnilise dokumentatsiooni peale viimase toote turule laskmist
- Tagama juhiste, teabe ja märgistuste korrektsuse ning selguse. Importija tagab, et juhised ja ohutusteave on eesti keeles, mis on tarbijate ja teiste lõppkasutajate jaoks kergesti arusaadavad.
- Säilitama andmeid turule lastud nõuetele mittevastavate toodete ja nendega seotud kaebuste kohta. Kuivõrd direktiiv ei sea säilitamisele konkreetset tähtaega, on soovitatav hoida neid andmeid alles kogu toote turul olemise aja jooksul.
- Märkima oma nime, registreeritud kaubanime või registreeritud kaubamärgi ja kontaktaadressi kas tootele või, kui see ei ole võimalik, pakendile või tootega kaasasolevasse dokumenti. Kontaktandmed esitatakse keeles, mis on lõppkasutajate ja turujärelevalveasutuste jaoks kergesti arusaadavad.
- Kui importijale saab teatavaks, et tema turule lastud toode ei vasta ühele või mitmele kohaldatavale ligipääsetavusnõudele, teavitab ta mittevastavusest liikmesriigi pädevat asutust, kus ta toote turule lasi, esitades üksikasjad toote mittevastavuse (mis nõuded on täitmata jm) ja rakendatud parandusmeetmete kohta.
kui importija või levitaja lasevad toote turule oma nime või kaubamärgi all või muudavad juba turule lastud toodet viisil, mis võib mõjutada toote vastavust kohaldatavatele nõuetele.
- Koostama tehnilise dokumentatsiooni toote ligipääsetavusnõuete kohta. Tehniline dokumentatsioon võimaldab hinnata toote vastavust asjaomastele ligipääsetavusnõuetele ning kui tootja tugineb ebaproportsionaalsele koormusele või toote täieliku muutmisele, tõendatakse, et asjaomased ligipääsetavusnõuded põhjustaksid lisakoormust ettevõtjale.
- Teostama või laskma teostada toote vastavushindamise. Toote ligipääsetavusnõuetele vastavust tõendatakse tootmise sisekontrolli vastavushindamismenetlusega, mis tähendab käesoleva seaduse sätestatud nõuete täitmist. Tootja rakendab vajalikke meetmeid, et tootmisprotsess ja selle kontroll tagaks toote vastavuse tehnilisele dokumentatsioonile ning kohaldatavatele ligipääsetavusnõuetele.
- Tagama oma toodete turule laskmisel, et need on kavandatud ja toodetud kooskõlas kõigi kohaldatavate ligipääsetavusnõuetega.
- Tagama, et tootega kaasasolevad juhised ja ohutusteave on eesti keeles, mis on tarbijate ja teiste lõppkasutajate jaoks kergesti arusaadav. Sellised juhised ja teave ning igasugune märgistus peavad olema selged, arusaadavad ja mõistetavad.
- Märkima oma nime, registreeritud kaubanime või registreeritud kaubamärgi ja kontaktinfo kas tootele või, kui see ei ole võimalik, pakendile või tootega kaasasolevasse dokumenti. Kontaktinfo peab kasutajale edastama, kuidas ja kus tootjaga ühendust saab võtta. Kontaktandmed esitatakse keeles, mis on lõppkasutajate ja turujärelevalveasutuste jaoks kergesti arusaadavad.
- Säilitama dokumentatsioone vähemalt viis aastat peale viimase toote turule laskmist.
- Säilitama andmeid turule lastud nõuetele mittevastavate toodete ja nendega seotud kaebuste kohta. Kuivõrd direktiiv ei sea säilitamisele konkreetset tähtaega, on soovitatav hoida neid andmeid alles kogu toote turul olemise aja jooksul.
- Kui tootjale saab teatavaks, et tema turule lastud toode ei vasta ühele või mitmele kohaldatavale ligipääsetavusnõudele, teavitab ta mittevastavusest liikmesriigi pädevat asutust, kus ta toote turule lasi, esitades üksikasjad toote mittevastavuse (mis nõuded on täitmata, jm) ja rakendatud parandusmeetmete kohta.
Määrus nr 45 Toote ja teenuse funktsionaalsed ligipääsetavusnõuded ja nõuded nende kohta antavale teabeleavaneb uues vahekaardis (https://www.riigiteataja.ee/akt/115062022005) sätestab toodete ligipääsetavusnõuded.
(nõuete loetelu on välja toodud määruse nr 45  2. peatükis):
- Nõuded tootega seotud teabe esitamisele:

- Teave toote toimimise ja ligipääsetavuselementide kohta tuleb võimaluse korral esitada toote sees või selle peal.
- Toote kasutusjuhend peab sisaldama teavet ligipääsetavusfunktsioonide ja nende aktiveerimise viiside kohta:

- Tootel esitatud teave toote kasutamise kohta, sh märgistus, kasutusjuhend ja hoiatused, peavad olema hoomatavad rohkem kui ühe meele kaudu ja esitatud arusaadaval ja kasutajale tajutaval viisil.
- Nõuded toote funktsionaalsusele ja kasutajaliidesele:

- Toode ja selle kasutajaliides peab sisaldama omadusi, elemente ja funktsioone, mis võimaldavad inimese ligipääsu tootele ning seda tajuda, kasutada, mõista ja juhtida
- Toode peab vastama järgnevatele funktsionaalsuse nõuetele:

- Töörežiimid on kasutatavad ka suure ulatuse ja jõu puudumise korral
- Ei põhjusta valgustundlikkushoogude vallandumist
- Kasutaja eraelu puutumatus on toote ligipääsetavuselementide kasutamisel kaitstud
- Kui tootes kasutatakse kõnet, tuleb kasutajale pakkuda alternatiive kommunikatsiooni, kasutamiskontrolli ja suunamise jaoks.
- Nõuded toote pakendile

- Toote pakend ja sellel esitatav teave, sh pakendi avamise, sulgemise, kasutamise ja äraviskamise kohta, peab olema ligipääsetav
- Toote pakendile tuleb võimaluse korral lisada olemasolev teave toote ligipääsetavusomaduste kohta. Teave peab olema esitatud ligipääsetaval kujul
Lisaks juhime tähelepanu teenuseosutajatele kehtivatele nõuetele, millega lasuvad teenuseosutajatel ka kohustused tagada teenuste osutamisel kasutatavate toodete ligipääsetavus.
- Nõuded teabe esitamisele teenuse osutamisel

- Tugiteenuse olemasolu korral antakse tugiteenuse osutamisel teavet toote või teenuse ligipääsetavuse ja selle tugitehnoloogiatega ühilduvuse kohta. Teave antakse ligipääsetavate sidevahendite abil.
- Nõuded teenuse osutamisele

- Teenuse osutamisel tuleb tagada kasutatava toote ligipääsetavus.
(nõuete loetelu on välja toodud määruse nr 45  3. peatükis)
Neljale tooteliigile – iseteenindusterminalid, e-lugerid, elektroonilise side teenuse osutamiseks kasutatav terminalseade, audiovisuaalmeedia teenuse ligipääsuks kasutatav terminalseade ja audiovisuaalmeedia teenuse ligipääsuks kasutatav terminalseade – kehtivad ka lisaks erinõuded.
Näitena toome välja nõuded iga tooteliigi kohta:

- Iseteenindusterminalid

- Peab sisaldama tekst-kõneks tehnoloogiat
- Peab võimaldama isiklikke kõrvaklappe
- E-luger

- Peab sisaldama tekst-kõneks tehnoloogiat
- Elektroonilise side teenuse osutamiseks kasutatav terminalseade

- Peab võimaldama traadita võrgu ühendust kuulmistehnoloogiaga
- Funktsioonid ei tohi häirida tugitehnoloogia toimimist
- Audiovisuaalmeedia teenuse ligipääsuks kasutatav terminalseade
- Peab tegema tarbijale kättesaadavaks teenuseosutaja edastatud ligipääsetavuselemendid
Lisaks on määruses nr 45 käsitletud funktsionaalse toimivuse kriteeriume. Funktsionaalsete ligipääsetavusnõuete aluseelduseks on see, et tarbijale tuleb pakkuda alternatiive. Teisisõnu peavad toode ja selle kohta antav teave olema tarbijale hoomatavad rohkem kui ühe meele kaudu. Kasutuseeldusega ja kriteeriumidega on võimalik lähemalt tutvuda määruse 5. peatükistavaneb uues vahekaardis (https://www.riigiteataja.ee/akt/115062022005) ja direktiivi I. lisa VII jaostavaneb uues vahekaardis (https://eur-lex.europa.eu/legal-content/ET/TXT/HTML/?uri=CELEX:02019L0882-20190607&qid=1655028509654&from=ET#tocId49) .
- Iseteenindusterminali (defineeritud toodete loetelu punktides 2-6), mida kasutatakse teenuse osutamiseks enne 2025. aasta 28. juunit, võib kasutada teenuse osutamiseks kuni selle majanduslikult kasuliku kuid .
- Teenuseosutaja võib jätkata teenuse osutamist kuni 2030. aasta 28. juunini, kasutades toodet, mida ta kasutas sellise teenuse osutamiseks ka enne 2025. aasta 28. juunit.
- Mikroettevõtjast (ettevõtja, kellel on alla kümne töötaja ja kelle aastakäive või aastane bilansimaht ei ületa kahte miljonit eurot) teenuseosutaja tegevusele ei kohandata LPS nõudeid.
Väike-keskmine ettevõtte teatmikuga on võimalik tutvuda lähemalt siitavaneb uues vahekaardis (https://ec.europa.eu/docsroom/documents/42921?locale=et) ja inglise keeles on ka saadaval enesehindamisvahendavaneb uues vahekaardis (https://ec.europa.eu/growth/tools-databases/SME-Wizard/smeq.do;SME_SESSION_ID=s3g79aK9auFT-VXEZXGVjPhHJncm3HVFu-spH7yEKWUkGe0qwVwk!-1957128084?execution=e1s1&locale=en) , kus saab soovi korral esitatud andmete põhjal kohe vastuse, kas Teie ettevõte on mikroettevõte või mitte.
Kui ettevõtjal on kahtlus, et toote või teenuse vastavusse viimine ühe või mitme ligipääsetavusnõudega võib endast kujutada toote või teenuse täielikku muutmist või tuua kaasa ebaproportsionaalse koormuse, hindab ettevõtja seda koormust.
Täpsema korra sätestab määrus nr 46, Ettevõtja ebaproportsionaalse koormuse hindamise kriteeriumid ja ligipääsetavusnõuete kohaldamata jätmisest teavitamise kordavaneb uues vahekaardis (https://www.riigiteataja.ee/akt/115062022006) .
Ettevõtja ebaproportsionaalse koormuse hindamisel hindab ettevõtja järgmisi kriteeriume:
- ligipääsetavusnõuete järgimise netomaksumuse ja toote tootmise, turustamise või importimise või teenuse osutamise kogukulu suhe ettevõtjale;
- ettevõtja hinnanguliste kulude ja tulude suhe võrrelduna eeldatava kasuga puudega inimesele;
- ligipääsetavusnõuete järgimise netomaksumuse ja ettevõtja netokäibe suhe.
Kui ettevõtja leiab pärast käesoleva hindamist, et talle ei saa kohaldada üht või mitut ligipääsetavusnõuet, teavitab ta sellest Tarbijakaitse ja Tehnilise Järelevalve Ametit ning .
Ligipääsetavusnõuete kohaldamata jätmisest teavitades esitab ettevõtja Tarbijakaitse ja Tehnilise Järelevalve Ametile järgmised andmed:

- ettevõtja nimi ja e-posti aadress, tootega seotud ettevõtja korral roll;
- toote või teenuse nimetus;
- toote liigitus vastavalt toodete ja teenuste ligipääsetavuse seaduse toodete loetelus sätestatule;
- toote või teenuse sihtrühm;
- ligipääsetavusnõuded, mida tootele või teenusele ei kohaldata;
- ligipääsetavusnõuete kohaldamata jätmise põhjus;
- kinnitus, et ettevõtjat ei ole rahastatud ligipääsetavuse parandamise eesmärgil muudest ressurssidest kui ettevõtja omavahendid.
Ettevõtja, välja arvatud toodetega tegelev mikroettevõtja, dokumenteerib hindamise ja säilitab hindamistulemusi viimasest turul kättesaadavaks tegemisest.
Toodetega tegelev mikroettevõtja esitab Tarbijakaitse ja Tehnilise Järelevalve Ametile taotluse korral hindamise seisukohast olulised asjaolud.
Kui ettevõtjat rahastatakse ligipääsetavuse parandamise eesmärgil muudest ressurssidest kui ettevõtja omavahendid, ei ole tal õigust tugineda ebaproportsionaalsele koormusele.
Viitekogu
Siin lehel välja toodud nõuded on ainult osa õigusaktide sisust. Toote esmakordsel turule laskmisel või valmistamisel on ettevõtjal kohustus tutvuda lähemalt õigusaktides olevate ja harmoneeritud standardite nõuetega.
Tootete ligipääsetavusega seotud küsimuste, probleemide ja üldise tagasiside osas palun pöörduda info@ttja.ee (mailto:info@ttja.ee) .
Viimati uuendatud 28.03.2025