# Rail Baltic | Tarbijakaitse ja Tehnilise Järelevalve Amet

Rail Balticu projekteerimise aluseks on Eestis 2018. aastal heaks kiidetud maakonnaplaneeringud. Maakonnaplaneeringute faasis juhtis Rail Balticu projekti laiapõhjaline juhtkomitee ning töögrupp, kuhu kuulusid Pärnu, Rapla, Harju maavanemad ning maavalitsuste esindajad, samuti Eesti Raudtee, Keskkonnaministeeriumi, Maa-ameti, Tarbijakaitse ja Tehnilise Järelevalve Ameti, Majandus- ja Kommunikatsiooniministeeriumi esindajad. Maakonnaplaneeringute eelprojekteerimise viis läbi OÜ Reaalprojekt, kes teostas töid koos partneritega Hendrikson&Ko OÜ, EA Reng AS ja Kelprojektas UAB.
Vastavalt ehitusseadustiku ja planeerimisseaduse rakendamise seadusele § 13 punktile 2 käsitletakse mitut kohalikku omavalitsust läbiva joonehitise trassi asukohavaliku planeeringut riigi eriplaneeringuga. Vastavalt ehitusseadustiku § 39 punktile 2 on ehitusloa andjaks Tarbijakaitse ja Tehnilise Järelevalve Amet kui ehitusloa taotlus sisaldab ehitisi, mille ehitamise aluseks on riigi eriplaneering.
Vastavalt EhSRS §13 punktile 4 võib eriplaneeringut täpsustada ehitusseadustiku §-s 27 sätestatud projekteerimistingimustega planeeringus näidatud trassikoridori osa piires. Trassi koridorist välja ulatuvate rajatiste ehitamise aluseks saavad olla kohaliku omavalitsuse poolt väljastatud projekteerimistingimused (kohalikud teed) või Transpordiameti poolt väljastatud projekteerimistingimused (riigimaanteed).
Projekteerimistingimused on vajalikud ehitistele kui eriplaneeringus ei ole neid käsitletud (lisandunud ökoduktid, tunnelid jms) või kui asukoht või muud olulised parameetrid on olulisel määral täpsustunud (nt kui ehitis nihkub eriplaneeringu joonisel kuvatud alast välja).
Tarbijakaitse ja Tehnilise Järelevalve Amet menetleb Rail Balticu projekteerimistingimusi, ehitus- ja kasutuslubasid ehitisregistris www.ehr.eeavaneb uues vahekaardis (http://www.ehr.ee/) . Loamenetluse protsesside kohta saab täpsemalt lugeda siit:
harju maakonnaplaneeringavaneb uues vahekaardis (https://maakonnaplaneering.ee/maakonna-planeeringud/harjumaa/harju-maakonnaplaneering-rb/)
rapla maakonnaplaneeringavaneb uues vahekaardis (https://maakonnaplaneering.ee/maakonna-planeeringud/raplamaa/rapla-rail-baltic-raudtee/)
pärnu maakonnaplaneeringavaneb uues vahekaardis (https://maakonnaplaneering.ee/maakonna-planeeringud/parnumaa/parnu-mp-rail-baltic/)
Ühisettevõtte uuring
Eesti, Läti ja Leedu peaministrite 10.11.2011. vastu võetud ühisavaldus seadis eesmärgiks Rail Baltic 1435 mm rööpmelaiusega uue raudteeliini rajamiseks ja hilisemaks majandamiseks ühisettevõte loomise.
Ühisettevõtte asutamise võimaluste kaardistamiseks viis pan-Balti advokaadibüroode allianss TRINITI läbi uuringu.
Uuringute kokkuvõte
Uuringu põhiosa
Uuringu lisad
Teostatavusuuringu tulemused
Rail Baltica uuringute projekti 1. etapiks oli teostatavusuuringu koostamine. Eesti, Läti ja Leedu ühishanke tulemusena viis uuringu läbi briti konsultatsiooniettevõte AECOM Ltd.
Tasuvusuuringu tulemused saavad aluseks Eesti, Läti ja Leedu valitsustele Rail Baltica edasise arendamise jaoks vajalike otsuste tegemisel.
Siin on teostatavusanalüüsi tulemused kättesaadavad elektroonsel kujul. Kaardimaterjali avamiseks on vajalik vastava tarkvara olemasolu.
Ehitusmaavarade varustuskindluse uuring
Uuringu eesmärk oli hinnata, millistest maavaradest saab toota Rail Balticu ehituseks vajaminevaid täitematerjale ja saada teada, kas selliseid maavarasid on Eestis piisavalt.
Rail Balticut on plaanitud ehitada ajavahemikus 2020 - 2026, kuid suurim vajadus ehitusmaavarade järele langeb ehitusperioodi algusesse, aastatele 2020 - 2024.
Aiakatkestuste uuring
Eelprojekti kohaselt on Rail Balticu trass kavas kogu ulatuses piirata ohutuse tagamiseks aedadega. Kuna aiad takistavad märkimisväärselt ulukite liikumist, siis võeti eesmärgiks analüüsida aiakatkestuste võimalikke tehnilisi lahendusi, mis vähendaks barjääriefekti, vältides samas ohtu inimestele ja loomadele.
Uuring on esimeseks etapiks aiakatkestuste tehniliste võimaluste uurimisel, edasi kavatsetakse alustada tehniliste lahendust testperioodi olemasoleva raudtee ääres. Uuringu koostasid OÜ Rewild ja OÜ Hendrikson & Ko eksperdid.
Rail Baltic samatasandiliste ulukiläbipääsude tehniline teostatavusavaneb uues vahekaardis (https://pilv.mkm.ee/s/J8YXBXHeIuELnbm#pdfviewer)
Viimati uuendatud 21.09.2022