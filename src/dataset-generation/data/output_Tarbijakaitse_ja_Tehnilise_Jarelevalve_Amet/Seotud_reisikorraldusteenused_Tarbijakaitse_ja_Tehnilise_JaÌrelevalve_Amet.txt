# Seotud reisikorraldusteenused | Tarbijakaitse ja Tehnilise Järelevalve Amet

Seotud reisikorraldusteenustega on tegemist siis, kui:

- see sisaldab vähemalt kahte eri liiki reisiteenust samaks reisiks;
- reisiteenustest ei moodustu pakettreisi;
- reisija sõlmib eraldi lepingud üksikute reisiteenuste osutajatega ja üks reisiettevõtja hõlbustab:
- reisijal iga reisiteenuse eraldi valimist ja selle eest eraldi maksmist müügikoha ühekordsel külastamisel või sellega ühenduse võtmisel või
- sihipärasel viisil reisijal vähemalt ühe täiendava reisiteenuse lepingu sõlmimist teise ettevõtjaga, kui teise ettevõtjaga sõlmitakse leping 24 tunni jooksul pärast esimese reisiteenuse broneeringu kinnitamist.
Pane tähele!
Iga reisiteenuse eest vastutab selle tegelik osutaja.
Seotud reisikorraldusteenuste lepingute sõlmimist hõlbustav ettevõtja peab olema esitanud majandustegevuse registrile majandustegevusteate ja omama tagatist.
Enne ostu
Kui sõlmid lepingud seotud reisikorraldusteenuste kohta, on seotud reisikorraldusteenuste lepingute sõlmimist hõlbustaval ettevõtjal ehk hõlbustajal kohustus Sind teavitada, et:

- Sa ei saa kasutada üksnes pakettreiside korral ettenähtud õigusi;

- iga teenuse osutaja vastutab ainuisikuliselt oma teenuse kohase osutamise eest;

- Sa saad kasutada seotud reisikorraldusteenuste korral ettenähtud tagatist, kui seotud reisikorraldusteenuste osaks olev reisiteenus jääb osutamata hõlbustaja maksevõime tõttu.
Seotud viited
Viimati uuendatud 08.02.2021