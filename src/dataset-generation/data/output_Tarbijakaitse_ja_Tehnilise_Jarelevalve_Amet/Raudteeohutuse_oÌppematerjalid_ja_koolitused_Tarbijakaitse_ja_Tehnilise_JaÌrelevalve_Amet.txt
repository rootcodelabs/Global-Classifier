# Raudteeohutuse õppematerjalid ja koolitused | Tarbijakaitse ja Tehnilise Järelevalve Amet

Seal, kus erinevate liiklejate teed ristuvad, on eriti oluline olla tähelepanelik ja ettevaatlik. Millised on peamised ohukohad raudteeületusel? Millised on lubatud kohad raudtee ületamiseks? Millele tähelepanu pöörata raudtee ületamisel nii jalakäijana kui jalgratturina? Kuidas käituda raudteeületusel ja ooteplatvormil? Kuidas käituda rongis?
Sellel raudteeohutuse tuuril on Sul lapsevanemana või õpetajana võimalik erinevaid meediaid kasutades saada olulist informatsiooni või koos oma lapsega vaadelda ning arutleda raudtee ületamise ohutuse teemal. Samuti sobib keskkond Sulle, õpetaja, õppevahendina kasutamiseks.
Projekti „Agamina, väikelaste liiklusohutus“ eesmärgiks on toetada väikelaste vanemaid ning laste ja vanematega tegelevaid õpetajaid laste ohutuse tagamisel liikluses ja viisaka liikleja kujundamisel. Väikelapse liikluskäitumise harjumuste välja kujunemisel on oluline roll teda ümbritsevate täiskasvanute igapäevasel eeskujul ning koos liikluses toimetuleku harjutamisel.
liiklusohutus.agamina.ee/360-raudteeavaneb uues vahekaardis (https://liiklusohutus.agamina.ee/360-raudtee/)
2016. aastal loodi raudteeohutuse õpetajaraamat III kooliastmele. Õppematerjalid on lõimitud aineõppega, mis võimaldab õpetajal raudteeohutuse teemaga tegeleda tunni raames. Pärast planeeritud õppetegevuste läbiviimist on soovitatav kontrollida, kas on saavutatud soovitud õpitulemused - kas õppetegevuse käigus on muutunud õpilaste teadmised, hoiakud ja käitumine raudteeohutuse valdkonnas. Saavutatud tulemusi saaks kinnistada või probleemseks jäänud käitumist saaks ümber kujundada, lisades kas hooajalistesse või klassivälistesse üritustesse nagu nt klassiõhtu, õppekäik või matk raudteeohutusega seotud teemasid.
Materjalide loodi juurde ka õppevideod ja –pildid, mis on saadaval MTÜ Operation Lifesaver Estonia kodulehel:
ole.ee/raudteeohutusavaneb uues vahekaardis (https://ole.ee/raudteeohutus/)
Töövihik on e‑keskkonnast allalaetav ja prinditav.
Siseministeeriumi ohutuse rakkerühmaga loodud ohutusteemalised õpetajaraamatud
Läbiva teema „Tervis ja ohutus“ ohutuse alateema õpetajaraamatud alusharidusele ning I–IV kooliastmele.
Õpetajaraamat on valminud ohutuse teema ekspertidest koosneva töörühma koostööna, mh olid töörühmas esindatud Päästeamet, Politsei- ja Piirivalveamet, Häirekeskus, Transpordiamet, Tervise Arengu Instituut, Hariduse Infotehnoloogia Sihtasutus, Tartu Ülikool, Sisekaitseakadeemia, Tallinna Ülikool, Siseministeerium, Haridus- ja Teadusministeerium, Sotsiaalministeerium, Inimeseõpetuse Ühing  jt.
Õpetajaraamatu terviktekst on üleval e-koolikotisavaneb uues vahekaardis (https://e-koolikott.ee/portfolio?id=9443)
Viimati uuendatud 06.12.2021