# Standardimine | Tarbijakaitse ja Tehnilise Järelevalve Amet

ETSI-l on üle 800 liikme rohkem kui 60 riigist. Liikmeteks võivad olla operaatorid, tootjad, teenusepakkujad, teadusasutused, kasutajad ja rahvuslikud standardiorganisatsioonid. Liikmete arv ühest riigist ei ole piiratud, kuid täisliikmeteks võivad olla ainult Euroopa Postiside- ja Telekommunikatsiooni Administratsioonide Konverentsi (CEPT) liikmed. Rahvuslikke standardiorganisatsioone (NSO) on 41.
ETSI standardid ja standardikavandid on tasuta saadaval internetist ETSI Publicationsavaneb uues vahekaardis (https://www.etsi.org/standards-search#page=1&search=&title=1&etsiNumber=1&content=1&version=0&onApproval=1&published=1&historical=1&startDate=1988-01-15&endDate=2017-07-07&harmonized=0&keyword=&TB=&stdType=&frequency=&mandate=&collection=&sort=1) . ETSI uudiskiri Enjoy!avaneb uues vahekaardis (https://www.etsi.org/newsroom/magazine) ilmub neli korda aastas ja on kättesaadav ETSI kodulehelt. Samal veebilehel on ka teave ETSI poolt korraldatavatest veebinaridest ja muudest üritustest, kus saavad osaleda kõik soovijad. Tehnilise Järelevalve Amet on 1998 aastast ETSI täisliige Eesti rahvusliku standardiorganisatsioonina.
Rahvusliku standardiorganisatsiooni üheks kohustuseks on Eesti arvamuse väljaselgitamine ja osalemine ETSI standardikavandite hääletamisel.
Arvamust ETSI standardikavandite kohta saab avaldada läbi Tarbijakaitse ja Tehnilise Järelevalve Ameti. Allpool on toodud arvamusküsitlusel ja hääletusel olevate ETSI standardikavandite loetelu, koos võimalusega neid alla laadida ja arvamust avaldada.
Standardikavandite hääletus:
Euroopa standardite arvamusküsitlusavaneb uues vahekaardis (https://webapp.etsi.org/deliverables/Actions.asp?action=AP)  Standardikavandite hääletusavaneb uues vahekaardis (https://webapp.etsi.org/deliverables/Actions.asp?action=V)  Standardite tühistamise hääletusavaneb uues vahekaardis (https://webapp.etsi.org/deliverables/Actions.asp?action=WV)

Kommentaarid saatke palun elektroonselt kas lisatud vormil vabatekstina inglise keeles vähemalt kaks nädalat enne hääletuse lõppu aadressil andres.teeaar@ttja.ee (mailto:andres.teeaar@ttja.ee) Kommentaaride esitamise vorm:
Standardimise tööprogramm
TTJA vastutab elektroonilise side standardimise eest Eestis ja esindab Eestit rahvusvahelistes telekommunikatsiooni standardiorganisatsioonides. Koos valdkonnas tegutsevate huvilistega Eestis paneb TTJA kokku ja/või on kaasatud riikliku arvamuse koostamisele rahvusvahelistes organisatsioonides üles kerkivates standardimisvaldkonna küsimustes. TTJA organiseerib telekommunikatsiooni standardite avalikul arvamusküsitlusel Eesti arvamuse koostamist. Täpsem info eespool. Koostöös Eesti Standardimis- ja Akrediteerimiskeskusega ( https://www.evs.ee/et/avaneb uues vahekaardis (https://www.evs.ee/et/) ) võtab TTJA Euroopa standardid vastu eesti standardiks.
Sel aastal pole TTJA-l plaanis valmistada ette või täiendada telekommunikatsiooni valdkonna standardeid. TTJA poolt üle võetud standardid on identsed Euroopa standarditele.
Viimati uuendatud 16.01.2025