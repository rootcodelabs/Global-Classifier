# CE-märgis | Tarbijakaitse ja Tehnilise Järelevalve Amet

CE- vastavusmärgise üldpõhimõtted:

- CE-vastavusmärgise kinnitab tootele ainult tootja või tema volitatud esindaja
- CE-vastavusmärgis kinnitatakse ainult nendele toodetele, millele märgise kinnitamine on ette nähtud.
- Kinnitades või olles kinnitanud CE-vastavusmärgise tootele, annab tootja teada, et ta vastutab toote vastavuse eest kõigile kehtestatud nõuetele.
- CE-vastavusmärgis koosneb tähtedest „CE“ järgmisel kujul:
Kui CE-vastavusmärgist suurendatakse või vähendatakse, siis säilitatakse joonisel kujutatud proportsioonid

- Kui eriõigusaktidega ei kehtestata erimõõtmeid, siis peab CE-vastavusmärgis olema vähemalt 5 mm kõrgune.
- Tootele on keelatud kinnitada selliseid märgiseid, märke või pealiskirju, mis võivad eksitada seoses CE-vastavusmärgise tähenduse või vormiga. Tootele võib kinnitada muid märgiseid, kui need ei kahjusta CE-vastavusmärgise nähtavust, loetavust ja mõistmist
- CE- märgis kantakse vaid nendele toodetele, milledele vastav kohustus on asjakohaste direktiividega (EL-i ühtlustatud nõuded) ette nähtud.
Viimati uuendatud 11.01.2021