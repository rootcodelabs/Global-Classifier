# Ehitiste ohutus | Tarbijakaitse ja Tehnilise Järelevalve Amet

Nõuded ehitise kasutamisele ja korrashoiule tulenevad heast tavast, õigusaktist või ehitise kohta tehtud kasutus- ja hooldusjuhendist.
Omanik peab tagama ehitise ja ehitise kasutamise vastavuse õigusaktide nõuetele.  Ehitise kasutamiseks on tarvis vajalike lubade olemasolu ning nõutavate teavituste ja teadete esitamine. Tabeli kasutusteatise, ehitusprojekti ja kasutusloa kohustuslikkuse kohta leiate siit: https://www.riigiteataja.ee/aktilisa/1050/3201/5001/Lisa_2.pdfavaneb uues vahekaardis (https://www.riigiteataja.ee/aktilisa/1050/3201/5001/Lisa_2.pdf)

- mehaanilist vastupidavust ja stabiilsust;
- tuleohutust;
- hügieeni, tervist ja keskkonda;
- kasutamise ohutust ja juurdepääsu, sealhulgas ehitisest inimeste evakuatsiooni ja pääste vajadusi ning operatiivkaarti;
- kaitset müra eest;
- energiasäästlikkust ja –tõhusust;
- loodusvarade säästvat kasutamist;
- puudega inimeste erivajadusi;
- ehitise toimivust ja koostoimimisvõimet ning ühilduvust;
- kasutusotstarbest ja kasutamisest tulenevaid nõudeid ehk seisundinõudeid, sealhulgas korrashoiunõudeid;
- ehitise ja selle asukoha märgistamist.
Märka ohtlikku ehitist!
Palun teavita TTJA-d ohtlikust ehitisest, kaevust või mänguväljakust.
Juhul, kui sul ei ole veebivormi täita, edasta palun informatsioon ehitise kohta lihtkirjana aadressile ohtlikehitis@ttja.ee (mailto:ohtlikehitis@ttja.ee) .
Ehitise ohutuse eest vastutab seadusest tulenevalt selle omanik, mistõttu TTJA soovib kaardistada ohtlikud ehitised, tuvastada nende omanikud ning kohustada omanikke võtma kasutusele meetmed esmase ohu likvideerimiseks. Kui ehitis ei põhjusta otseselt ohtu, siis nende korrashoiu- ja nõuetele vastavuse järelevalve kuulub kohalike omavalituste pädevusse.

- Varisemistunnustega hooned, müürid, tugiseinad ehk ehitised, mille puhul tekib kahtlus, et need hakkavad varisema, aga ka hooned, mis on juba osaliselt varisenud ja  mille uksed-aknad on avatud ning ligipääs hoonesse ei ole takistatud;
- Ohukahtlusega rõdupiirded või muud hoonete väljaulatuvad osad, mille puhul tundub, et lähiajal võib toimuda varing;
- Kukkumisohuga katmata kaevud ja muud sügavad augud;
- Nõukogudeaegsed laste mänguväljakud, mis on katkised ja pole korrapäraselt hooldatud ning millel võivad olla pea ja kaela takerdumisohuga vahed või teravad servad;
- Muud ohtlikud ehitised, kuhu on kõrvalisel isikul lihtne sattuda ja kus on vigastamise oht (näiteks teravad servad, sh lahtised plekid, katkised klaasid, kõrguses liikumine ilma piireteta, lahtised redelid/trepid vms).
- Avalikult kasutuses olevad hooned millel esineb probleeme ligipääsetavusega:
- hoonel puudub ligipääs ratastooli ja vankriga, puudub kaldtee sissepääsuks või vahendid erikorruste vahel liikumiseks, kus pakutakse avalikku teenust;
- hoone sissepääs või nimi/aadress on raskesti märgatav;
- trepil puuduvad käsipuud, mis hõlbustaksid trepi kasutamist vanurite, vaegliikujate või laste poolt.
TTJA kaardistas 2021. aasta suvel potentsiaalselt ohtlikud ehitised, mis jäävad Eestis liikuvatele inimestele silma, eesmärgiga tuvastada nende omanikud ning kohustada omanikke võtma kasutusele meetmed esmase ohu likvideerimiseks.

Kampaania I vahearuandega on võimalik tutvuda siin:

Kampaania lõpparuandega on võimalik tutvuda siin:

Viimati uuendatud 12.06.2023