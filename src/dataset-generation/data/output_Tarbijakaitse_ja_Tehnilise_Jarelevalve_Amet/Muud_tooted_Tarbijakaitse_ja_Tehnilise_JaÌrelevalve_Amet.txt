# Muud tooted | Tarbijakaitse ja Tehnilise Järelevalve Amet

Nööppatareid on mündisuurused patareid, mida sisaldavad paljud majapidamistooted, näiteks mänguasjad, kalkulaatorid, autouste lukustuspuldid, teleripuldid, kuulmisabivahendid, köögi-ja vannitoakaalud, lugemislambid, led küünlad, rääkivad ja laulvad raamatud ning õnnitluskaardid.
Paljude selliste toodete patareisahtlid on kergesti avatavad ja enamik inimesi ei tea, milliseid riske see võib endaga kaasa tuua.

- Vaata täpsemalt, kuidas nööppatareisid ohutult kasutada:

- Allaneelamisel võivad nööppatareid põhjustada märkimisväärseid vigastusi või surma.
- Nööppatareid võivad sattuda laste suhu ja hingamisteedesse.   Allaneelamisel ja süljega kokkupuutel tekib elektrivool, mis kutsub esile keemilise reaktsiooni. See võib söögitoru juba paari tunni jooksul tugevalt kahjustada.
- Söövitus võib süveneda isegi peale patarei eemaldamist ning ravi võib hõlmata torukaudset toitmist ja hingamist ning mitmeid operatsioone.

- Allaneelatud patarei võib ohustada väikelapse eluavaneb uues vahekaardis (https://www.16662.ee/est/mrgistusriskid/muergistusohud-patareidest/)
- Mürgistusteabekeskus tel. 16662avaneb uues vahekaardis (https://www.16662.ee/)
- Hoidke nööppatareid laste vaate- ja ulatusväljast eemal.
- Pöörake tähelepanu tarbeesemetes kasutatavate nööppatareide ohtlikkust kirjeldavatele hoiatussiltidele.
- Veenduge, et nööppatareisid sisaldavad tooted oleks sellise kujuga, mis ei võimalda lastel patareidele lihtsalt ligi pääseda või patareisahtel oleks tööriistaga avatav.
- Kontrollige seadmeid regulaarselt ja veenduge, et patareisahtlid on korralikult suletud.
- Viige kasutatud nööppatareid kogumispunkti või kauplusesse tagasi. Tühjad patareid võivad endiselt olla ohtlikud.
- Kui teil on kahtlus, et laps on nööppatarei alla neelanud, pöörduge viivitamatult haigla erakorralise meditsiini osakonda. Ärge laske lapsel süüa, juua ega kutsuge oksendamist ise esile.
Videod: Nööppatareid
Nööppatareide ohutu kasutamine
Vaata videot (https://www.youtube.com/watch?v=nwLLFJUcphw)
Kuidas vältida õnnetusi nööppatareidega?
Vaata videot (https://www.youtube.com/watch?v=MurYuc0P-9c)
Kust leida nööppatareisid ja miks need võivad ohtlikud olla?
Vaata videot (https://www.youtube.com/watch?v=_RVseejE-1I)
Tulemasina ohutusnõudedavaneb uues vahekaardis (https://www.riigiteataja.ee/akt/13358766)
Vaata Euroopa Komisjoni poolt loodud klippe toodete ohutusest, millist ohtu võivad endast kujutada:
- tulemasinadavaneb uues vahekaardis (https://www.youtube.com/watch?v=7dkumirclyE)
- toitu imiteerivate tootedavaneb uues vahekaardis (https://www.youtube.com/watch?v=xwYc0f5hJAU)
- lasteriidedavaneb uues vahekaardis (https://www.youtube.com/watch?v=aE5yedWI4co)
- lastekärudavaneb uues vahekaardis (https://www.youtube.com/watch?v=JN_Bs7VUjIs)
Viimati uuendatud 18.10.2022