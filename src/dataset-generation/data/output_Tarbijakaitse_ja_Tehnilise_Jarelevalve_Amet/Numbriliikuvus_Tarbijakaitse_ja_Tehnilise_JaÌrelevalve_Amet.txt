# Numbriliikuvus | Tarbijakaitse ja Tehnilise Järelevalve Amet

Selleks on kaks võimalust:
Kliendi volituse alusel saab vastuvõtjaoperaator lõpetada olemasoleva kehtiva lepingu endise sideteenuse osutajaga (doonoroperaatoriga). Vastuvõtjaoperaator registreerib kliendi soovi ja sisestab taotluse numbri broneerimise andmekogu (NBA) numbriliikuvuse (NL) moodulisse, mis edastab selle taotluse endisele sideteenuse osutajale. Pärast vastava taotluse edastamist doonoroperaatorile alustab doonoroperaator kontrolli numbri liikuvuse võimalikkusest ning esitab vastuse vastuvõtjaoperaatorile.
Operaatorite vahelise kokkuleppe alusel sõlmitakse kliendi sooviavalduse alusel koheselt tingimuslik liitumisleping ja antakse kätte ka uus SIM-kaart. Tingimusel, et numbri liikuvus jõustub, muutub tingimuslik leping tavaliseks liitumislepinguks.

Pärast sooviavalduse esitamist sõlmib klient tingimusliku olemasoleva liitumislepingu lõpetamise leppe kestvusega 30 päeva, mille jooksul peab ta pöörduma uue sideteenuse osutaja poole. Kui klient ei alusta 30 päeva jooksul numbri liikuvuse protsessi vastuvõtjaoperaatori juures, siis taastuvad talle endise liitumislepingu tingimused ning ta jääb endise sideteenuse osutaja kliendiks edasi. Kogu ülejäänud protsess kulgeb edasi samamoodi nagu vastuvõtjaoperaatori poole pöördudes.
Klient saab numbri liikumist peatada alates teisaldamise taotluse esitamise hetkest kuni hetkeni, mil endine sideteenuse osutaja ei ole andnud kinnitust uue sideteenuse osutaja poolt määratud numbri teisaldamise kuupäevale.
mobiiltelefoniteenuse osutaja vahetajatele 4-6 tööpäeva;
Tavatelefoniteenuse osutaja vahetajatele 4-8 tööpäeva (aeg-ajalt lisandub tehnilise võimaluse väljaselgitamiseks või loomiseks kuluvat aega).
Soovitused sideteenuse osutaja vahetamisel:

Tutvu enne lõpliku otsuse langetamist kõikide pakutavate teenustega ning nende hindadega.
Pööra enne lepingu allkirjastamist tähelepanu lepingu tingimustele ja võimalikele trahvidele.
Numbriliikuvuse statistika

Liikunud numbrite arv kajastab reaalsete tava- ja mobiiltelefoninumbrite üleminekut ühe sideettevõtte juurest teise juurde. Liikunud numbrite arvul puudub otsene seos sideettevõttega liitunud või sealt lahkunud klientide üldarvuga, sest ühel kliendil võib olla mitu numbrit, kuid samas üks liitumisleping. Samuti ei kajasta numbriliikuvuse statistika kõnekaartide kasutusest ega uute liitumislepingute sõlmimisest ning vanade lõpetamisest tulenevaid muudatusi sideettevõtete klientide üldarvus.

Viimati uuendatud 01.03.2024