# Pürotehnika, ilutulestik | Tarbijakaitse ja Tehnilise Järelevalve Amet

Pürotehnilise toote kasutamisel tuleb arvestada avalikus kohas käitumise ja avaliku korra nõudeid.
F4- ja T2-kategooria pürotehnilist toodet võib kasutada üksnes pürotehnik.
Pauguti kasutamine on keelatud, v.a. pürotehnik, kes kasutab seda majandus- või kutsetegevuses.
Laeva ohutusvarustuses kasutatava punase signaalraketi ja muu sarnase värvusega raketi kasutamine merel ja rannikul ohuolukorrata on keelatud. Signaalrakette ei ole lubatud kasutada ilutulestikuks.
Ohutusvideod: kuidas pürotehnilisi tooteid ohutult kasutada?
Reeglid pürotehnilise toote kasutamisel:

- osta pürotehnilisi tooteid ainult ametlikust müügikohast, mitte inimeselt tänavalt või sotsiaalmeediast
- ohutu ja nõuetele vastava pürotehnilise toote pakendil on alati vastavusmärgis ehk CE-märgis ning eestikeelne kasutusjuhend
- jälgi, et pürotehnilisel tootel ei oleks väliseid mehhaanilisi vigastusi, nende esinemise korral tagasta toode müüjale
- hoia pürotehnilist toodet kuivas kohas ja väldi selle niiskeks või märjaks saamist
- loe läbi pürotehnilise tootega kaasas olev kasutusjuhend ja käitu vastavalt sellele
- vali pürotehnilise toote kasutamiseks õige aeg ja koht ning arvesta teiste inimeste ja loomadega
- kui väljas on tugev tuul, jäta ilutulestik ära
- ära tegele ilutulestikuga alkoholijoobes või psühhotroopse aine mõju all
- ära kasuta ilutulestikku kohas, kus selle kasutamine võib tekitada ohtliku olukorra, ohutu kaugus on märgitud toote pakendil
- pürotehnilist toodet ei tohi visata teiste inimeste ega loomade suunas
- jälgi, et kavandatava ilutulestiku kohal, lähedal või lennutrajektooril ei oleks takistusi
- toesta toode korralikult, aseta see kõvale, tasasele ja mittesüttivale pinnale
- süütenööri süütamisel ja selle järel ära kummardu toote kohale
- peale süütenööri süütamist mine kiiresti ohutusse kaugusesse
- kui toode ei sütti, oota 10-15 minutit enne sellele lähenemist
- kui pürotehniline toode ei andnud nõutud pürotehnilist efekti, siis tagasta toode müüjale
- pärast ilutulestikku korja kokku tekkinud prügi

Ilutulestiku korraldamise luba peab olema ilutulestiku korraldamiseks:

- avalikul üritusel F3- ja F4-kategooria pürotehnilise tootega
- tiheasustusega asulas F4-kategooria pürotehnilise tootega
Ilutulestiku korraldamise taotlus esitatakse valla- või linnavalitsusele või asjakohasele valla- või linnavalitsuse struktuuriüksusele.
Ilutulestiku korraldamiseks tuleb koostada kavandatava ilutulestiku korraldamist kajastav kirjeldus.
- F4-kategooria pürotehnilise tootega ilutulestiku korraldamisel avalikul üritusel või tiheasustusega asulas – Politsei- ja piirivalveametit ja Päästeametit
- T2-kategooria pürotehnilise tootega ilutulestiku korraldamisel – Päästeametit
- lennuvälja lähiümbruses ilutulestiku korraldamisel, kasutades pürotehnilist toodet lennukõrgusega üle 45 meetri – Transpordiametit.
Viimati uuendatud 22.12.2021