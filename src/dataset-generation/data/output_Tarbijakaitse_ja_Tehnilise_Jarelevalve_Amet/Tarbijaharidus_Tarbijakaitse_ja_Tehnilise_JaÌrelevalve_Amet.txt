# Tarbijaharidus | Tarbijakaitse ja Tehnilise Järelevalve Amet

100 küsimust-vastust
Lepingulised vaidlused, milles pooled ei jõua kokkuleppele ja mille puhul tarbija leiab, et kaupleja on rikkunud lepingut ja/või seadust, lahendatakse tarbijavaidluste komisjonisavaneb uues vahekaardis (https://ttja.ee/tarbijavaidluste-komisjonist) .
Tarbija õigusi puudutavates küsimustes pöörduge infotelefonil 620 1707 (tel:6201707) E-N kell 10.00 - 15.00 või kirjutades info@ttja.ee (mailto:info@ttja.ee) .

Esimese asjana soovitame pöörduda kirjalikult kaupleja poole. Kaupleja peab Teie kaebusele vastama 15 päeva jooksul. Kui probleem ei lahene, on võimalus pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .

Kui soovite hiljem esitada avaldust tarbijavaidluste komisjonileavaneb uues vahekaardis (https://ttja.ee/tarbijavaidluste-komisjonist) , peate olema eelnevalt pöördunud oma nõudega kirjalikult kaupleja poole.

Esimese asjana tuleb pöörduda kaupleja poole. Kui probleem ei lahene, siis saate pöörduda Euroopa Liidu tarbija nõustamiskeskuseavaneb uues vahekaardis (https://consumer.ee/) poole (e-post consumer@consumer.ee (mailto:consumer@consumer.ee) ).

Sellisel juhul ei saa tarbijavaidluste komisjon ega Euroopa Liidu tarbija nõustamiskeskus Teid aidata. Peate pöörduma kaupleja asukohajärgse riigi pädeva asutuse poole.

Kahe eraisiku vaheline vaidlus ei ole Tarbijakaitse ja Tehnilise Järelevalve Ameti ega tarbijavaidluste komisjoni pädevuses. Kui probleemile lahendust ei leia, on võimalik pöörduda kohtusse.
Kaupleja peab tarbijale avalikustama lõpphinna, käibemaks peab olema arvestatud lõpphinna hulka.

Kui olete tasunud ostu eest eraisikule, siis on tegemist kahe eraisiku vahelise vaidlusega, mis väljub Tarbijakaitse ja Tehnilise Järelevalve Ameti ning tarbijavaidluste komisjoni pädevusest. Teil on võimalus pöörduda kohtusse.

14-päevane taganemisõigus on vaid tarbijal (füüsiline isik, kes tegutseb eesmärgil, mis ei ole seotud tema majandus- ja kutsetegevusega).

Tarbijal on õigus lepingust taganeda 14 päeva jooksul, see õigus laieneb ka soodushinnaga toodetele.

Tarbijal on ikka õigus lepingust taganeda 14 päeva jooksul.

Tarbijal on õigus lepingust taganeda 14 päeva jooksul. Soovitame esimesel võimalusel fikseerida kauba seisukorra ja pöörduda koheselt kaupleja poole.

Esimese asjana soovitame üle vaadata lepingutingimused. Üldjuhul peab tagastamiskulud tasuma tarbija. Tarbijal ei ole kohustatud kulusid kandma, kui kaupleja ei ole teda teavitanud, et tagastamiskulud maksab tarbija.

Ei, lepingust taganemisel ei saa tarbija nõuda kauplejalt kaubale järele tulemist (ja kauba ära viimist).

Kaupleja peab raha tagastama tarbijale viivitamata, kuid mitte hiljem kui 14 päeva möödumisel taganemisavalduse kättesaamisest.

Kui kaupleja ei ole tellimust täitnud lubatud aja jooksul, siis võib tarbija ka lepingust taganeda. Kauplejal on võimalik kohustus täita pangaülekandega, mis võtab väga vähe aega, siis ei ole põhjendatud tagasimaksmisega viivitamine rohkem kui mõned päevad.
Kui kauplejal ei ole võimalik ekslikult väljareklaamitud viisil kaupa/teenust müüa, siis on tal õigus lepingust taganeda ja tagastada tarbijale saadu.

Tarbijal on õigus tootega tutvuda, kuid tal ei ole õigust seda kasutada. Juhul kui ostetud tootega tutvumise käigus on toote väärtus vähenenud, on müüjal õigus nõuda tarbijalt toote väärtuse vähenemise hüvitamist.

Tarbija on lepingu sõlminud e-poega ja probleemide korral suhtleb tarbija siiski e-poega. Tarbija ei pea pöörduma tarnija/vedaja poole.

14-päevast taganemisõigust ei kohaldata, kui ostetud on selline suletud pakendis asi, mis ei ole kõlblik tagasisaatmiseks tervisekaitse või hügieenilistel põhjustel, ja kui see pakend on pärast kohaletoimetamist avatud. Pakendi avamine ei tähenda aga mitte postipaki, vaid toote pakendi avamist.

Madrats ei kuulu tervisekaitselise ega hügieenilise kauba hulka ja seda saab 14 päeva jooksul tagastada isegi siis, kui pakend on avatud.

Tarbijal on õigus e-poe tellimusest taganeda ka enne tellimuse kohaletoimetamist. Selleks tuleb pöörduda esmalt e-poe poole ja uurida, kas tellimus on juba teele pandud. Kui tellimus on teele pandud, tuleb see kättesaamisel tagastada vastavalt e-poe tagastustingimustele.
Võltsitud kauba müük on Eesti Vabariigis keelatud ning keelu rikkumise uurimisega tegeleb Maksu- ja Tolliametavaneb uues vahekaardis (https://www.emta.ee/et) . Kui kinnitust on leidnud asjaolu, et tegemist ei ole originaaltootega, siis on võimalus pöörduda Maksu- ja Tolliameti poole, kes koostöös Politsei- ja Piirivalveametiga tegeleb võltstoodete müügi piiramisega. Tollile saab anda infot võltsitud kauba kohta tasuta vihjetelefonil 800 4444 (tel:8004444) või e-posti aadressil vihje@emta.ee (mailto:vihje@emta.ee) .

Enne tehingu sooritamist soovitame tutvuda lepingutingimustega, mis on leitavad veebilehel Osta.ee kasutajalepingavaneb uues vahekaardis (https://www.osta.ee/kasutajaleping) . Enne ostu sooritamist/pakkumise tegemist tuleb veenduda, et toode (ja ka transpordiviis) on Teile sobivad. Kui probleemid on tekkinud eraisikult ostetud kaubaga, on tegemist kahe eraisiku vahelise vaidlusega, mida saab lahendada kohtus. Kui müüja on juriidiline isik, on Teil tarbijana õigus 14 päeva jooksul lepingust taganeda. Samuti saab kauba puuduse korral esitada müüjale pretensiooni ja vajadusel esitada hiljem avaldus tarbijavaidluste komisjonile.

Kaup tuleb tagastada komplektsena ja koos pakendiga. Juhul kui ostetud tootega tutvumise käigus on pakend hävinenud, on tarbijal endiselt 14-päevane taganemisõigus, kuid müüjal on õigus nõuda tarbijalt toote väärtuse vähenemise hüvitamist.
Kui kaupleja ei vasta tarbija kaebusele 15 päeva jooksul, saab tarbija pöörduda avaldusega tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Kaupleja on kohustatud müügi/teenuse osutamise kohas andma tarbijale teavet maksmise võimalustest. Kaupleja võib selle teabe avaldada lisaks ka kodulehel.

Kaupleja võib teenindusmugavuse huvides võimaldada tarbijale kaardimakset, kuid seadusest tulenevalt sellist kohustust ei ole.

Kauplejal ei ole jaekauplusest ostetud puudusteta asja asendamise või tagasiostmise kohustust. Kaupleja võib tarbija soovile vastu tulla ja toote kas tagasi osta või ümber vahetada, kuid sellist kohustust tal seadusest tulenevalt ei ole.

Kui müüja on ekslikult sisestanud tootele vale hinna või vale tootekirjelduse, vale hind/vale teave tuleb andmebaasi veast, võib tegemist olla eksimusega ja eksimuse mõjul vale hinnaga/vale teabega lepingu sõlminul (nii tarbijal kui ka müüjal) on õigus tehing tühistada. Kui kauba hind erineb teenindussaalis ja kassas, siis kaupleja ei ole kohustatud müüma toodet soodsama hinnaga.

Esimese asjana tuleb tarbijal pöörduda kaupleja poole, et saada teada, millisele kaubagrupile allahindlus kehtib. Kui tarbija hinnangul on tegemist eksitava reklaamiga, siis saab sellest teavitada Tarbijakaitse ja Tehnilise Järelevalve Ametit e-posti teel info@ttja.ee (mailto:info@ttja.ee) .
Tehniliselt keerukale, ohtlikke aineid sisaldavale või kasutamisel erioskust nõudvale kaubale peab tootja lisama kasutusjuhendi. Kasutusjuhendi puudumisel tuleb tarbijal pöörduda kaupleja poole ja küsida eestikeelset kasutusjuhendit. Kui kaupleja seda ei saada, on tarbijal õigus ka lepingust taganeda.

Alaealise poolt seadusliku esindaja eelneva nõusolekuta tehtud tehing on tühine. Esimese asjana tuleks ühendust võtta kauplejaga, kui probleemile lahendust ei leita, siis saab pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Eesti Vabariigis on vaba hinnakujundus, sellest tulenevalt kauplejad saavad ise määrata oma kaubale hinna. TTJA ei saa kohustada kauplejat müüma kaupa tarbijale sobiva hinnaga. Kui ostetud kaubal ilmneb puudus, siis kauplejal on õigus toode kas parandada või asendada. Kaupleja ei ole kohustatud koheselt raha tagastama.

Kui ühel jalanõu paaril on ilmnenud puudus, siis kauplejal on õigus see paar jalanõusid kas parandada või asendada. Kaupleja ei ole kohustatud tagasi ostma koheselt ka teist paari jalanõusid.

Pretensiooni õigus ei ole Teile täielikult välistatud ka defektset kaupa müües. Siinkohal aga saate kaupleja poole pöörduda siiski nende puuduste korral, millistest Te ostu hetkel ei teadnud.

Võlaõigusseadus ei tee seoses pretensiooni esitamise õigusega vahet, kas tegemist on uue või kasutatud kauba müügiga. Sellest tulenevalt on Teil õigus nõuda kauba parandamist või asendamist kauplejalt ka siis, kui ta müüb kasutatud kaupa.
Tarbija võib väljaspool äriruume sõlmitavast lepingust taganeda põhjust avaldamata 14 päeva jooksul. Tarbija on väljaspool äriruume sõlmitavast lepingust taganenud tähtaegselt, kui ta on ettevõtjale selle kohta teate ära saatnud taganemistähtaja jooksul.

Tagastamisele kuuluva asja halvenemise korral vastutab tarbija asja kasutamisest tingitud väärtuse vähenemise eest üksnes juhul, kui ta on asja kasutanud muul viisil, kui on vaja selle olemuses, omadustes ja toimimises veendumiseks. Et veenduda asja olemuses, omadustes ja toimimises, peaks tarbija käsitsema ja kasutama seda üksnes nii, nagu tal lubataks tavapäraselt teha poes. Kaupleja peab tõendama, et kauba väärtus on vähenenud ja tõendada tuleb ka väärtuse vähenemise suurust ehk summat, mille võrra on väärtus vähenenud. Võimaliku vaidluse korral saab tarbija pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Telefonimüügil tuleneb võlaõigusseadusest oluline nõue, mille järgi on tarbija telefoni teel ettevõtja algatusel sõlmitud lepingu korral kõne käigus võetud kohustustega seotud üksnes juhul, kui ettevõtja on telefonis edastatut kinnitanud püsival andmekandjal ja tarbija on oma tahet olla telefoni teel võetud kohustustega seotud kinnitanud kirjalikku taasesitamist võimaldavas vormis (nt e-kiri).
Eelnimetatud nõuete rikkumisel loetakse asi, teenus või muu sooritus, mille ettevõtja on tarbijale edastanud, tellimata asjaks, teenuseks või muuks soorituseks. Ettevõtjal ei teki tellimata asja saatmise, teenuse osutamise või muu soorituse tegemise korral tarbija vastu nõudeid. Tarbija vaikimist või tegevusetust ei loeta tarbija nõustumuseks. Eelkõige tähendab see, kui tarbijale saadetakse koju asi, mida ta ei ole tellinud, on välistatud ettevõtja ja tarbija vahel lepingulise suhte tekkimine. Tarbija võib soovimatu paki saatjale tagastada.

Postiteenuse osutamine on reguleeritud postiseadusegaavaneb uues vahekaardis (https://www.riigiteataja.ee/akt/1019131) . Kui on probleeme postiteenusega, siis tuleb esimese asjana pöörduda teenuse osutaja poole. Vajadusel teavitada juhtunust ka Konkurentsiametitavaneb uues vahekaardis (https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjx4Prwr9zuAhVlkosKHVXrArYQFjAAegQIBxAD&url=https%3A%2F%2Fwww.konkurentsiamet.ee%2Fet&usg=AOvVaw0xr8Gj-a3H6dWeUEznbEjC) . Kahju hüvitamise nõudega saab pöörduda ka tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole, kuid sellisel juhul peab tarbija suutma tõendada tekkinud kahju suurust.
Parklasse sõites või parkima asudes peab tarbija tutvuma parkimisala tähistaval märgil oleva infoga. Kui tarbija on parklasse sõitnud ja auto parkima pannud, on ta nõustunud parkimistingimustega. Auto juurest ei tasu lahkuda enne, kui on veendutud, et parkimise alustamine on õnnestunud ja kogu teave (auto number, tsooni valik) on õige. Soovitame olla sõiduki parkimisel alati väga tähelepanelik (veenduge, et olete õiges parklas/parkimistsoonis/registreerinud sõiduki parkimiskioskis/määranud õige parkimise algusaja), et vältida võimalikke ebameeldivusi. Kui märgite näiteks valesti parkimise algusaja või parkimistsooni, tekib kauplejal alus nõuda leppetrahvi.

Tarbijal on võimalik teha kaebus kauplejale, milles on välja toodud konkreetne nõue. Avalduse menetlemine tarbijavaidluste komisjonisavaneb uues vahekaardis (https://ttja.ee/tarbijavaidluste-komisjonist) toimub asjas olevate kirjalike dokumentide alusel. Kui Teil ei ole võimalik esitada dokumente, mis kinnitaks juhtunut, ei pruugi kaebuse menetlemine olla edukas. Tegemist võib olla tõendamatu olukorraga, kui tarbijal ei ole võimalik tõendada, et kahjustus oli sõidukil juba varem. Sellisel juhul tuleks kaaluda võimalust pöörduda sama vaidluse lahendamiseks maakohtusse ja esitada vastav hagiavaldus. Kohtul on õigus kuulata ka tunnistajaid.
Esimese asjana tuleb tarbijal teha kaebus, milles on välja toodud konkreetne nõue. Kui omavahel probleemile lahendust ei leita, siis on tarbijal võimalik pöörduda avaldusega tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole. Rõivaste puhul on tegemist asjadega, mida selle omanik on kandnud, seega ei saa selle hüvitamisel otseselt lähtuda rõivaste soetamisväärtusest. Tarbija peab olema valmis tõendama oma nõude suurust (nt mantli ostmist tõendav dokument).

Esimese asjana tuleb ühendust võtta prügifirmaga. Kui üleskerkinud probleem on seoses arvetega, siis tarbija saab hiljem pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole. Kui probleem ei ole seotud arvetega, siis on võimalik pöörduda kohaliku omavalitsuse poole.

Tarbija võib tarbijakrediidilepingust taganeda põhjust avaldamata 14 päeva jooksul. Taganedes tarbijakrediidilepingust saab tarbija taganeda ka müügilepingust. Kui tarbija soovib järelmaksu lepingust taganeda, siis tuleb taganemisavaldus esitada nii iluteenuse osutajale kui ka järelmaksu pakkujale.

Euroopa Liidu lennureisija õigusi reguleerivat määrustavaneb uues vahekaardis (https://europa.eu/youreurope/citizens/travel/passenger-rights/air/index_et.htm) kohaldatakse:
- reisijate suhtes, kes lendavad välja Euroopa Liidu liikmesriigi lennujaamast;
- reisijate suhtes, kes lendavad kolmanda riigi lennujaamast Euroopa Liidu liikmesriigi lennujaama, kui lendu opereeriv lennuettevõtja on Euroopa Liidu lennuettevõtja,
ja eeldusel, et sellistele reisijatele ei ole antud hüvitist või makstud kompensatsiooni ning nad pole saanud abi selles kolmandas riigis.

Esimese asjana tuleb tarbijal pöörduda lennuvedaja poole. Kui Teie lend tühistati, siis on Teil õigus valida piletiraha tagastamise, marsruudi muutmise või tagasilennu vahel.

Reisijal, kelle lend on sihtkohta hilinenud vähemalt kolm tundi, on õigus saada lennuettevõtjalt hüvitist (125 € - 600 €). Esimese asjana tuleb pöörduda lennuvedaja poole. Täpsemalt saab lugeda Lennureisija õigused - ECC-netavaneb uues vahekaardis (https://consumer.ee/oigused-ja-abi/reisimine/lennureisija-oigused/) .

Esimese asjana tuleb teha lennuvedajale kaebus pagasi kahjustumise/kaduma mineku kohta.

Reisikorraldaja peab reisijale tegema tagasimakse viivitamatult pakettreisilepingu lõpetamisest arvates, kuid mitte hiljem kui 14 päeva jooksul.

Kui reisikorraldaja on Eesti ettevõte ja Te soovite reisilepingust taganeda, siis tuleb pöörduda avaldusega reisikorraldaja poole. Kui reisikorraldaja ei vasta või Te saadud vastusega ei nõustu, saate pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.
Esimese asjana peate üle vaatama sõlmitud lepingu tingimused, kus on kirjas mõlema poole õigused ja kohustused (sh lepingu lõpetamine). Kui soovite lepingut ennetähtaegselt lõpetada, tuleb Teil esitada spordiklubile avaldus. Kui spordiklubiga lahendust ei ole võimalik leida, siis saate pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Esimese asjana tuleb üle vaadata sõlmitud lepingu tingimused, oma soovist tuleb kauplejale teada anda ja kui kokkulepet ei saavutata, siis saate esitada avalduse tarbijavaidluste komisjonileavaneb uues vahekaardis (https://komisjon.ee/et) .

Kui üritus on ära jäänud või on muudetud ürituse kuupäeva ja Teile ei sobi uus kuupäev, on Teil õigus lepingust taganeda ja küsida raha tagasi. Lepingust taganemiseks tuleb teha vastavasisuline pöördumine korraldajale.

Sellisel juhul tuleb pöörduda ürituse korraldaja poole. Üldjuhul on teave ürituse korraldaja kohta avaldatud nii veebilehel kui ka piletil.

Kui kinkekaart on tähtajaline (ning see on märgitud kaardile), Te ei ole seda tähtaja jooksul ära kasutanud, siis ei ole kauplejal kohustust hiljem (pärast kinkekaardil nimetatud kuupäeva) kaarti vastu võtta.
Sellisel juhul tuleks esimese asjana üle vaadata sõlmitud lepingu tingimused, milles on kirjas mõlema poole õigused ja kohustused (sealhulgas ka lepingu lõpetamine).  Kui leiate, et lepingu järgi on Teil siiski õigus järelmaksuleping ennetähtaegselt lõpetada, siis saate pöörduda lahenduse leidmiseks tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Kui inkassofirma on esitanud Teile võlanõude, siis soovitame pöörduda avaldusega inkassofirma poole ning küsida võlanõude alusdokumente. Kui probleemile lahendust ei leia, saate pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Krediidiandja on kohustatud seoses tarbijakrediidiga järgima vastutustundliku laenamise põhimõtet. Krediidiandja võib tarbijaga sõlmida krediidilepingu vaid juhul, kui ta on tarbija krediidivõimelisuse hindamise tulemusel jõudnud veendumusele, et tarbija on krediidivõimeline. Esimese asjana on võimalik pöörduda laenuandja poole ja kui laenuandjaga probleemile lahendust ei leita, on võimalik pöörduda kohtusse.

Tarbijal on võimalik saata oma kaebus e-posti teel, kaupleja peab kaebusele vastama 15 päeva jooksul.

Ostu sooritamist võib tõendada mitmel erineval viisil nt ostutšeki, arve, pangakonto väljavõtte või mõne muu dokumendiga, millest nähtub tehingu sooritamise aeg ja pooled.

Kauplejal on puuduse ilmnemisel õigus toode kas parandada või asendada. Kui kaupleja on puuduse parandanud ja sama(laadne) puudus ilmneb uuesti, on tarbijal õigus lepingust taganeda.
Müügigarantiiks on müüja lubadus müüdud asi garantiis ettenähtud tingimustel tasuta või tasu eest välja vahetada, parandada või tagada muul viisil asja vastavus garantiis ettenähtud tingimustele, millega antakse ostjale seaduses sätestatust soodsam seisund. Garantii andmine on kauplejale vabatahtlik. Kui kaupleja ei anna garantiid, siis tarbijal (füüsiline isik, kes tegutseb eesmärgil, mis ei ole seotud tema majandus- ja kutsetegevusega) on seadusest tulenevalt õigus esitada pretensioone kahe aasta jooksul.

Garantii andmine on vabatahtlik. Kui kaupleja ei ole andnud garantiid, siis on tarbijal ka kasutatud auto ostmisel 2-aastane pretensiooni esitamise õigus.

Asja asendamine tähendab täpselt samasuguse toote asemele andmist ehk kõik näitajad peavad olema samad nt värv, suurus, mudel jne. Te ei pea nõustuma kinkekaardiga. Kui kauplejal ei ole võimalik asendada täpselt sama asjaga, siis on Teil õigus lepingust taganeda.

Parandamise aega ei ole seaduses täpselt defineeritud. Seega peab kaupleja asja parandama mõistliku aja jooksul. Mõistlik aeg võib ulatuda mõnest päevast (nt jalatsid, rõivad) kuni ühe kuuni olenevalt asja olemusest ja asjaoludest.

Kui ostetud tootel on ilmnenud puudus, siis kaupleja võib toote kas parandada või asendada. Kaupleja ei ole kohustatud koheselt raha tagastama.
Lepingulist kohustust rikkunud lepingupool peab hüvitama üksnes kahju, mida ta nägi rikkumise võimaliku tagajärjena ette või pidi nägema lepingu sõlmimise ajal ning kahju hüvitamise kohustuse aluseks oleva asjaolu ja tekkinud kahju vahel peab olema põhjuslik seos. See tähendab, et kahjunõude käsitlemisel tuleb igal konkreetsel juhul välja selgitada, kas kahju on tekkinud, kui suur on selle ulatus ja kas kaupleja selle eest vastutab või mitte. Kahju tõendamise kohustus on kahjunõude esitajal, st antud juhul tarbijal.

Kui tarbija ei nõustu kaupleja vastusega, siis peab ta oma nõuet tõendama. Tõendada saab näiteks vastava eriala eksperdi/spetsialisti arvamuse või hinnanguga. Tarbija saab oma nõude koos eksperdi arvamusega esitada kauplejale.

Jah. Kui teostatud parandustööd on puudusega või tehtud ebakvaliteetselt, siis tuleb sellest esimesel võimalusel ehitajale teada anda, soovitatavalt kirjalikus vormis. Võimaliku vaidluse korral saate pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.

Tarbijavaidluste komisjonileavaneb uues vahekaardis (https://ttja.ee/tarbijavaidluste-komisjonist) saab avalduse esitada tarbija, kes on tehingu toimumist tõendavas dokumendis (nt ostutšekk, arve, arvelduskonto väljavõte) märgitud. Kui tarbija nimel soovib avalduse esitada kolmas isik, peab selleks olema tarbija volikiri.

Avalduse komisjonile saab esitada vaid tarbija, kes on füüsiline isik (kes tegutseb eesmärgil, mis ei ole seotud tema majandus- ja kutsetegevusega).
Avalduse saate esitada elektrooniliselt tarbijavaidluste komisjoni kodulehekülje kauduavaneb uues vahekaardis (https://ttja.ee/avalduse-esitamine) . Kui soovite avalduse esitada volikirja alusel tarbija esindajana või erandjuhul posti teel, võtke ühendust e-posti aadressil avaldus@komisjon.ee (mailto:avaldus@komisjon.ee) .

Avaldusele tuleb lisada tehingu toimumist tõendav dokument (arve, maksekorraldus, leping jms), kauplejale esitatud kaebus ja kaupleja vastus ning muud nõuet tõendavad dokumendid/fotod.

Kui Te ei nõustu kaupleja vastusega, siis tuleb Teil oma nõuet tõendada. Kaebuse menetlemine toimub asjas olevate kirjalike dokumentide alusel ja kui Teil ei ole võimalik esitada dokumente, mis juhtunut kinnitaks, ei pruugi vaidluse lahendamine olla edukas.

Tulenevalt tarbijakaitseseadusest (§ 52 lg 1) on komisjoni töökeel eesti keel. Tõlgi kulud kannavad vaidlevad pooled ise.

Vaidluse lahendamiseks tuleb lasta vaidlusalune ese üle vaadata pädeval spetsialistil (nt volitatud garantiiremondi teostaja, teine sarnaste toodete parandamisega/tootmisega tegelev ettevõtja). Kui eksperdi/spetsialisti hinnangul on tootel ilmnenud puudus tingitud tootmisdefektist või muust lepingutingimustele mittevastavusest, on tarbija nõue tõendatud ning nõue on komisjonis kaalukam ja tarbijal on õigus nõuda müüjalt muu hulgas ka spetsialisti hinnanguga seotud kulude hüvitamist.

Üldjuhul võtab avalduse menetlus aega kuni 90 päeva.

Kui kaupleja ei täida komisjoni otsust, on tarbijal võimalik pöörduda sama vaidluse läbivaatamiseks kohtusse.
Kaupleja kustutatakse n-ö mustast nimekirjast, kui ta on komisjoni otsuse täitnud või kaupleja nimekirja kandmisest on möödunud üle 12 kuu.

Tarbijakaitse ja Tehnilise Järelevalve Ametil ega tarbijavaidluste komisjonil ei ole pädevust pakkuda õigusabi kohtule vajalike menetlusdokumentide koostamisel.

Kui vaidlus laheneb, siis saate saata e-kirja e-posti aadressile info@ttja.ee (mailto:info@ttja.ee) .

Korteriühistu ja selle liikmed ei ole omavahelistes suhetes kaupleja ja tarbijad tarbijakaitseseaduse  tähenduses. Mittetulundusühingu (sh korteriühistu) ja tema liikme vaidlus kuulub lahendamisele eranditult maakohtus, kui pooled ei suuda vaidluses kohtuvälist kokkulepet saavutada.

Tarbijakaitse ja Tehnilise Järelevalve Amet ega tarbijavaidluste komisjon ei lahenda töölepingust tulenevaid vaidlusi. Sellisel juhul saate pöörduda Tööinspektsiooniavaneb uues vahekaardis (https://www.ti.ee/et) poole.

Tarbijakaitse ja Tehnilise Järelevalve Ametil ega tarbijavaidluste komisjonil ei ole pädevust lahendada üürilepingust tulenevaid vaidlusi. Soovitame uurida, kas üüritava pinna asukohas on olemas tegutsev üürikomisjon. Kui seal ei ole üürikomisjoni loodud, on võimalik pöörduda oma õiguste kaitseks kohtu poole.

Tarbijavaidluste komisjon ei lahenda vaidlusi, mis on seotud tervishoiuteenusega. Tervishoiuteenuse osutamisel tekkinud probleemide ja eriarvamuste lahendamisega tegelevad:
- tervishoiuteenuse osutaja;
- Eesti Haigekassaavaneb uues vahekaardis (https://www.haigekassa.ee/) , kes kontrollib haigekassa ja tervishoiuteenuse osutaja vahelise lepingu täitmist (arstiabi järjekorrad, rahalised suhted arstiabi osutajatega);
- Terviseametiavaneb uues vahekaardis (https://www.terviseamet.ee/et) järelevalve osakond, kes kontrollib ja hindab tervishoiuteenuse osutamise nõuetekohasust ehk vastavust õigusaktidele;
- Sotsiaalministeeriumavaneb uues vahekaardis (https://www.sm.ee/et) , kes korraldab tervishoiuteenuse kvaliteedi eksperthindamist, kus antakse sõltumatu hinnang patsiendile osutatud tervishoiuteenuse sisulisele kvaliteedile.

Kui kahju tekitamine on kindlaks tehtud, kuid kahju täpset suurust ei saa kindlaks teha, sealhulgas ka mittevaralise kahju tekitamise ja tulevikus tekkiva kahju korral, otsustab hüvitise suurus vaid kohus. Seega tuleb moraalse kahju hüvitamiseks pöörduda kohtusse.

Liikluskindlustusega seotud küsimustega soovitame pöörduda Eesti Liikluskindlustuse Fondiavaneb uues vahekaardis (https://www.lkf.ee/et) poole.

Tarbijavaidluste komisjoni sekretariaat jätab avalduse menetlusse võtmata, kui tarbija vastaspoole suhtes on algatatud pankroti- või likvideerimismenetlus.

Eesti Vabariigis on vaba hinnapoliitika ning Tarbijakaitse ja Tehnilise Järelevalve Ametil ei ole pädevust sekkuda ettevõtete hindade kujundamisse.
Tarbijakaitse ja Tehnilise Järelevalve Ametil ega tarbijavaidluste komisjonil ei ole pädevust teostada järelevalvet ettevõtte töötajate käitumise üle või muul moel hinnata kaupleja töötajate käitumise otstarbekust või sobivust teenindusolukorras. Te peaksite ise andma tagasisidet kaupleja esindajale vahetult erinevate pöördumiste vormis. See võimaldab kauplejal sisse viia vajalikke muutusi/muudatusi, et tagada parem klienditeenindus.

Toidu kvaliteediga seotud küsimused on reguleeritud erinevate seadustega, milliste täitmise üle on järelevalve teostamise pädevus Põllumajandus- ja Toiduametil. Probleemide korral saab pöörduda Põllumajandus- ja Toiduametiavaneb uues vahekaardis (https://pta.agri.ee/) poole.

Elektrooniliste kontaktandmete kasutamist otseturunduses reguleerib elektroonilise side seadus. Esimese asjana saab pöörduda reklaami saatja poole. Kui reklaamide saatmine jätkub, siis teavitada Andmekaitse Inspektsiooniavaneb uues vahekaardis (https://www.aki.ee/et) .

Kui on tekkinud olukord, kus ei ole võimalik tasuda kõiki võetud kohustusi, siis esimese asjana tuleks pöörduda laenuandja poole. Võimalusel võtta ühendust ka võlanõustajaga. Rohkem infot leiate siitavaneb uues vahekaardis (https://www.tallinn.ee/Teenus-Volanoustamine) .

Kui on pretensioon silmaarstile, siis Tarbijakaitse ja Tehnilise Järelevalve Ametil ega tarbijavaidluste komisjonil ei ole pädevust aidata. Kui probleem on optometristiga, siis on tarbijal võimalik pöörduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.
Esimese asjana soovitame sellest teada anda bussifirmale ja kui probleem on korduv, saate teavitada Ühistranspordikeskustavaneb uues vahekaardis (https://www.mnt.ee/et/uhistransport/uhistranspordikeskuste-kontaktid) .

Kuna lepingu postiteenuse osutajaga on sõlminud paki saatja, siis peab probleemide korral suhtlema postifirmaga tema. Kui tekkinud probleem ei lahene, siis on juhtunust võimalik teada anda Konkurentsiametileavaneb uues vahekaardis (https://www.konkurentsiamet.ee/et) .

Tarbijakaitse ja Tehnilise Järelevalve Amet saab tarbijatele osutada teenuseid, mille täitmine on ametile määratud tarbijakaitseseadusega. Amet ei osuta tarbijatele lepingute ülevaatamise ja nendele hinnangu andmisega seotud õigusnõustamist.
Vee- ja kanalisatsiooniteenuse hinna kohta saab selgitusi anda vastava hinna kehtestanud kohalik omavalitsus ja ka Konkurentsiamet. Konkurentsiametavaneb uues vahekaardis (https://www.konkurentsiamet.ee/et) kooskõlastab hinnad ning  teeb riiklikku järelevalvet ühisveevärgi ja –kanalisatsiooniseaduses ning selle alusel kehtestatud õigusaktides sätestatud nõuete täitmise üle.
Tarbijahariduse videosari
Neljas huumoriga vürtsitatud videos on toodud näiteid tüüpilistest olukordadest, millega keskmine tarbija võib silmitsi seista.
Sõpradele saab tõesti öelda, et oled Pariisis ja see on iseenesest tõsi.. aga kui tegelikult jõuad soovitud sihtkoha ehk Prantsusmaa pealinna asemel hoopis Lääne-Virumaal asuvasse külla, siis peab paraku Eiffeli asemel tegema selfisid kõrgepingemasti taustal.
Probleemi tekkimisel pöördu kõigepealt kirjalikult kaupleja poole ja kui kokkuleppele ei jõua, aitab vaidluse lahendada tarbijavaidluste komisjonavaneb uues vahekaardis (https://ttja.ee/tarbijavaidluste-komisjonist) .
Kodust eemal reisides on kõikvõimalikud ootamatused kerged tekkima. Abiks ei pruugi olla ka teenindav personal, kellest on vahel üpris keeruline aru saada.
Et sellist pentsikut olukorda vältida, saab igaüks enne ostu sooritamist teha vajaliku taustauuringu:
- Uuri kaupleja kodulehte: kas tegemist on juriidilise isikuga, on seal olemas kontaktandmed ning viited tagastamisele ja pretensioonide esitamisele;
- Vajadusel guugelda, kas üldse selle riigi kaupleja vastu saab TTJA aidata ja millise riigi seadused talle kehtivad;
- Vaata ka musta nimekirjaavaneb uues vahekaardis (https://ttja.ee/must-nimekiri) .
Viimati uuendatud 01.04.2024