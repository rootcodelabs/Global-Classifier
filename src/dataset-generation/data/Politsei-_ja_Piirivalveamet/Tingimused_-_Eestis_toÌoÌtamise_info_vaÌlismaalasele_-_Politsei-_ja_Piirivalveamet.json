[{"content": {"chunk": "Tingimused\nMillised n\u00f5uded peavad olema t\u00e4idetud, et taotleda elamisluba Eestis t\u00f6\u00f6tamiseks?\n\n- Sul on t\u00f6\u00f6kohale sobiv haridus, t\u00f6\u00f6kogemus, tervis ning vajalikud erialaoskused ja teadmised.\n- T\u00f6\u00f6andja on Eestis registreeritud.\n- T\u00f6\u00f6andja maksab sulle t\u00f6\u00f6tasu, mis on v\u00e4hemalt v\u00f5rdne Eesti keskmise brutopalgaga (\u00fcldtingimus, sellele on erandid).\n- T\u00f6\u00f6andja taotleb T\u00f6\u00f6tukassalt loa t\u00f6\u00f6kohale v\u00e4lismaalase v\u00e4rbamiseks.\n- Asud p\u00e4rast elamisloa saamist Eestisse elama ja registreerid oma elukoha rahvastikuregistris.\nKui tuled Eestisse t\u00f6\u00f6le ajutiselt, saab t\u00f6\u00f6andja sulle taotleda ka l\u00fchiajalise t\u00f6\u00f6tamise registreerimist.\nPalgakriteerium\n* Alates 01.01.2023 j\u00f5ustunud VMS-i muudatus kasvuettev\u00f5ttes t\u00f6\u00f6tamise korral.\n** Alates 24.05.2022 VMS-is j\u00f5ustunud tippseptsialisti regulatsiooni muudatusega ei ole meil \u00fchtegi t\u00f6\u00f6tamise alaliiki, kus kohalduks 2-kordne palgakriteeriumi m\u00e4\u00e4ra. See t\u00e4hendab, et uutele taotletavatele elamislubadele t\u00f6\u00f6tamiseks kui ka l\u00fchiajalise t\u00f6\u00f6tamise taotluste puhul ei kohaldu enam 2-kordset m\u00e4\u00e4ra. Kuid 2-kordne m\u00e4\u00e4r kohaldub j\u00e4tkuvalt neile elamislubadele t\u00f6\u00f6tamiseks kui ka l\u00fchiajalistele t\u00f6\u00f6tamistele, mis said PPA poolt v\u00e4ljastatud enne vastava muudatuse j\u00f5ustumist.\nJuhul, kui elamisloale v\u00f5i l\u00fchiajalise t\u00f6\u00f6tamise \u00f5igusele ei kohaldu kindel palgakriteeriumi m\u00e4\u00e4r, peab v\u00e4lismaalase t\u00f6\u00f6tasu v\u00f5imaldama tema toimetulekut Eestis.", "imgurl": "", "title": "Tingimused - Eestis t\u00f6\u00f6tamise info v\u00e4lismaalasele - Politsei- ja Piirivalveamet", "description": "Millised n\u00f5uded peavad olema t\u00e4idetud, et taotleda elamisluba Eestis t\u00f6\u00f6tamiseks?. Sul on t\u00f6\u00f6kohale sobiv haridus, t\u00f6\u00f6kogemus, tervis ning vajalikud erialaoskused ja teadmised. T\u00f6\u00f6andja on Eestis registreeritud. T\u00f6\u00f6andja maksab sulle t\u00f6\u00f6tasu, mis on v\u00e4hemalt v\u00f5rdne Eesti keskmise brutopalgaga (\u00fcldtingimus, sellele on erandid). T\u00f6\u00f6andja taotleb T\u00f6\u00f6t...", "source_url": "https://www.politsei.ee/et/juhend/eestis-toeoetamise-info-vaelismaalasele/tingimused"}}]