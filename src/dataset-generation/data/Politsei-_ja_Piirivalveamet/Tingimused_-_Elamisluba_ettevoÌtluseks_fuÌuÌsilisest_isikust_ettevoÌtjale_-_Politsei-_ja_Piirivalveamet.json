[{"content": {"chunk": "Tingimused\nMis on FIE-le ettev\u00f5tluseks antava elamisloa tingimused?\n\n- Tegutsed f\u00fc\u00fcsilisest isikust ettev\u00f5tjana ja oled oma \u00e4ritegevusse Eestis investeerinud v\u00e4hemalt 16 000 eurot.\n- FIE on registreeritud Eesti \u00c4riregistris.\n- Sul on piisav sissetulek (kuuekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.\n- Sul on ravikindlustuse leping, mida kinnitad taotluse allkirjastamisega. N\u00f5uded ravikindlustuse lepingule on loetletud v\u00e4lismaalaste seaduse (https://www.riigiteataja.ee/akt/126062017072?leiaKehtiv) \u00a7 120 (kindlustuskaitse)\n- Asud p\u00e4rast elamisloa saamist Eestisse elama ja registreerid oma elukoha rahvastikuregistris. (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)", "imgurl": "", "title": "Tingimused - Elamisluba ettev\u00f5tluseks f\u00fc\u00fcsilisest isikust ettev\u00f5tjale - Politsei- ja Piirivalveamet", "description": "Mis on FIE-le ettev\u00f5tluseks antava elamisloa tingimused?. Tegutsed f\u00fc\u00fcsilisest isikust ettev\u00f5tjana ja oled oma \u00e4ritegevusse Eestis investeerinud v\u00e4hemalt 16 000 eurot. FIE on registreeritud Eesti \u00c4riregistris. Sul on piisav sissetulek (kuuekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir keh...", "source_url": "https://www.politsei.ee/et/juhend/elamisluba-ettevotluseks-fueuesilisest-isikust-ettevotjale/tingimused"}}]