[{"content": {"chunk": "Lipp\nPolitseiameti lipu p\u00f5hiv\u00e4rviks on sinine, mis on \u00fcks riigilipuv\u00e4rvidest ning mis s\u00fcmboliseerib rahu ja stabiilsust. Sinisel kangal on valge p\u00fcstit\u00f5usnud l\u00f5vi, kes hoiab esik\u00e4ppade vahel v\u00e4ikest Eesti riigivappi. Lipu kujundamisel on l\u00e4htutud Eesti politsei vapist. Politseiameti piduliku kandelipu laiuse ja pikkuse suhe on 7:9, lipukanga suurus on 105x135 cm. Lipp on \u00e4\u00e4ristatud kuldsete narmastega. Varras on lakitud puidust, vahel\u00fcli ja vardaehis kuldsed.\nPiirivalve lipu erim\u00e4rk on roheline, kollase \u00e4\u00e4rega kolmnurk, mille keskele on asetatud valget v\u00e4rvi suured ladina t\u00e4hed PV. Kolmnurga kollase \u00e4\u00e4re laius on 0,1 lipu laiusest. Piirivalve erim\u00e4rk on paigutatud riigilipu vardapoolsesse k\u00fclge. Kolmnurga tipp on lipu geomeetrilises keskpunktis, millest k\u00fclgjooned on juhitud lipu vardapoolsetesse nurkadesse.\nKodakondsus- ja migratsioonivaldkonna lipu p\u00f5hiv\u00e4rv on kollane, millel on \u00fcles poole suunatud nurgaga sinine triip, mille all on kolm riigivapi l\u00f5vi.", "imgurl": "", "title": "Lipp - S\u00fcmboolika - Politsei- ja Piirivalveamet", "description": "Politsei lipp. Politseiameti lipu p\u00f5hiv\u00e4rviks on sinine, mis on \u00fcks riigilipuv\u00e4rvidest ning mis s\u00fcmboliseerib rahu ja stabiilsust. Sinisel kangal on valge p\u00fcstit\u00f5usnud l\u00f5vi, kes hoiab esik\u00e4ppade vahel v\u00e4ikest Eesti riigivappi. Lipu kujundamisel on l\u00e4htutud Eesti politsei vapist. Politseiameti piduliku kandelipu laiuse ja pikkuse suhe on 7:9, lipuka...", "source_url": "https://www.politsei.ee/et/juhend/suemboolika/lipp"}}]