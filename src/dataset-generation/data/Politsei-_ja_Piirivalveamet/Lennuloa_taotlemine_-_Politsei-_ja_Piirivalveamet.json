[{"content": {"chunk": "Ida piiri l\u00e4heduses on sagenenud GNSS ja mehitamata \u00f5hus\u00f5idukite juhtimissignaalide segamised (droonide GPS-signaali kadumine, juhtpuldiga \u00fchenduse h\u00e4ired v\u00f5i katkemine, automaatse naasmise funktsiooni t\u00f5rge jms), mis m\u00f5jutavad piiri\u00e4\u00e4rsel alal droonidega lendamise ohutust. Seet\u00f5ttu k\u00fcsib PPA EER1 alas lennuluba taotlevatelt inimestelt lisainformatsiooni, et kontrollida, kas droonijuhil on tagavaraplaan lennuohutuse tagamiseks, juhuks kui \u00f5hus\u00f5iduki juhitavus GPS-signaalide segamise t\u00f5ttu kaob.\nAlates 1. septembrist 2022 on Politsei poolt valvatavate objektide kohale kehtestatud geograafilised ala mehitamata \u00f5hus\u00f5idukite lendamise piiramiseks.\nGeograafilised alad on loetletud Vabariigi Valitsuse 25.08.2022 korralduses nr 229 (https://www.riigiteataja.ee/akt/326082022001) .\nVaata lennuliikluse kaarti (https://utm.eans.ee/avm/#p=6.32/58.556/25.735)\nPPA poolt valvatavate objektide kohal kehtestatud geograafilises alas lendamiseks on vajalik luba. Loa v\u00e4ljastajaks on PPA. Loa andmine ja sellest keeldumise kord on kirjeldatud LennS \u00a7 4 lg 5 ja 6.\nMehitamata \u00f5hus\u00f5iduki k\u00e4itamise taotlus saada PPA \u00fcldisele e-posti aadressile v\u00e4hemalt 5 t\u00f6\u00f6p\u00e4eva enne planeeritavat lennutamist.\nLaadi alla \u00f5hus\u00f5iduki k\u00e4itamise taotluse vorm (/files/dokumendid/lennuluba/ohusoiduki-kaeitamise-taotlus-2023.docx?a7e46c297e)", "imgurl": "", "title": "Lennuloa taotlemine - Politsei- ja Piirivalveamet", "description": ". Ida piiri l\u00e4heduses on sagenenud GNSS ja mehitamata \u00f5hus\u00f5idukite juhtimissignaalide segamised (droonide GPS-signaali kadumine, juhtpuldiga \u00fchenduse h\u00e4ired v\u00f5i katkemine, automaatse naasmise funktsiooni t\u00f5rge jms), mis m\u00f5jutavad piiri\u00e4\u00e4rsel alal droonidega lendamise ohutust. Seet\u00f5ttu k\u00fcsib PPA EER1 alas lennuluba taotlevatelt inimestelt lisainform...", "source_url": "https://www.politsei.ee/et/lennuloa-taotlemine"}}]