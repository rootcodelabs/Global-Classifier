[{"content": {"chunk": "Taotlemine v\u00e4lismaal\nV\u00e4lismaal saab elamisloakaarti taotleda erandkorras.\nErandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris.\nM\u00e4\u00e4ratlemata kodakondsusega lapsele ei ole v\u00f5imalik elamisloakaarti Eesti Vabariigi v\u00e4lisesinduses taotleda.\nV\u00e4lismaal saab elamisloakaarti taotleda postiga, e-postiga v\u00f5i Eesti Vabariigi v\u00e4lisesinduses.\nElamisloakaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument.\nVaata Eesti v\u00e4lisesindusi. (/et/dokumente-vaeljastavad-eesti-vabariigi-vaelisesindused)\nElamisloakaardi taotlemine tavakorras\nTavakorras elamisloakaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist.\nErandkorras v\u00e4lismaalt tellitud elamisloakaardi k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nVaata lapse elamisloakaardi taotluse hetkeseisu. (https://www2.politsei.ee/et/teenused/e-paringud/elamisloa-taotlus/)\nElamisloakaardi taotlemine kiirkorras\nV\u00e4lismaal olles ei saa kiirkorras elamisloakaarti taotleda.\nS\u00f5rmej\u00e4lgede andmine\nElamisloakaardi taotlemisel tuleb v\u00e4hemalt 6-aastasel lapsel anda s\u00f5rmej\u00e4ljed.\nElamisloakaardi k\u00e4ttesaamise volitus", "imgurl": "", "title": "Taotlemine v\u00e4lismaal - Elamisloakaardi taotlemine lapsele - Politsei- ja Piirivalveamet", "description": "V\u00e4lismaal saab elamisloakaarti taotleda erandkorras. Erandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris. M\u00e4\u00e4ratlemata kodakondsusega lapsele ei ole v\u00f5imal...", "source_url": "https://www.politsei.ee/et/juhend/elamisloakaardi-taotlemine-lapsele/taotlemine-valismaal"}}, {"content": {"chunk": "Elamisloakaardi k\u00e4ttesaamise volitus\nElamisloakaardi k\u00e4ttesaamiseks saab volitada teist inimest vaid juhul, kui volitus esitatakse koos taotlusega v\u00e4lisesinduses kohapeal.\nVolitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana elamisloakaart.\nKui \u00fcle 15-aastase lapse elamisloakaardile soovib j\u00e4rele minna lapsevanem, siis peab laps tegema v\u00e4lisesinduses kohapeal selleks vanemale volituse.\nDokumendifoto\nElamisloakaardi taotlemiseks on vaja \u00fchte digitaalset v\u00e4rvifotot.\nDigitaalne dokumendifoto saada aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nTaotlusankeet\nT\u00e4ida taotlusankeet k\u00e4sitsi v\u00f5i arvutis.\nAlla 7-aastase lapse taotlusankeedil j\u00e4\u00e4b allkirjav\u00e4li t\u00fchjaks.\n7-14-aastane laps v\u00f5i eestkostetav v\u00f5ib kirjutada taotlusankeedile allkirjan\u00e4idise, kuid see ei ole kohustuslik.\nAlates 15. eluaastast on allkirjan\u00e4idise esitamine kohustuslik.\nKui taotluse esitab alla 15-aastase lapse vanem, siis kinnitab tema enda allkirjaga andmete \u00f5igsust taotluse l\u00f5pus.\nKui taotluse esitab 15-17-aastane laps v\u00f5i tema vanem, siis kinnitab andmete \u00f5igsust taotluse l\u00f5pus oma allkirjaga taotluse esitaja.\nM\u00e4rgi ankeedil teenindus v\u00f5i erandkorras Eesti Vabariigi v\u00e4lisesindus, kus soovid dokumendi k\u00e4tte saada.\nTaotlusankeedil ei tohi olla parandusi.", "imgurl": "", "title": "Taotlemine v\u00e4lismaal - Elamisloakaardi taotlemine lapsele - Politsei- ja Piirivalveamet", "description": "V\u00e4lismaal saab elamisloakaarti taotleda erandkorras. Erandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris. M\u00e4\u00e4ratlemata kodakondsusega lapsele ei ole v\u00f5imal...", "source_url": "https://www.politsei.ee/et/juhend/elamisloakaardi-taotlemine-lapsele/taotlemine-valismaal"}}, {"content": {"chunk": "Elamisloakaardi taotlusankeet. (/files/2023-08/est-2028-08-21.pdf?46465d6cd1)\nTaotlusankeedi t\u00e4itmise juhend. (/et/taotlusankeedi-taeitmise-juhend)\nRiigil\u00f5iv\nEesti v\u00e4lisesinduses kohapeal riigil\u00f5ivu tasumise v\u00f5imaluste teada saamiseks v\u00f5ta \u00fchendust selle v\u00e4lisesindusega, kuhu l\u00e4hed erandkorras elamisloakaarti taotlema.\nKui tasud riigil\u00f5ivu enne v\u00e4lisesindusse tulekut, siis v\u00f5ta seda t\u00f5endav dokument sinna kaasa.\nV\u00e4lisesinduste kontaktid. (http://vm.ee/et/taxonomy/term/123)\nRiigil\u00f5ivud alates 1. jaanuar 2025\nElamisloakaart\nAlla 18-aastase lapse elamisloakaardi riigil\u00f5iv on 30 \u20ac.\nAlates 18. eluaastast on elamisloakaardi riigil\u00f5iv 100 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja elamisloakaardi riigil\u00f5iv on 30 \u20ac. Soodustuse saamiseks tuleb koos taotlusega esitada puuet t\u00f5endava dokumendi koopia, mis on esitaja poolt allkirjaga kinnitatud.\nV\u00e4lisesindusse dokumendi tellimise transport maksab lisaks riigil\u00f5ivule 20 \u20ac.\nV\u00e4lisesinduses elamisloakaardi taotlemiseks vajalikud dokumendid\nV\u00f5ta Eesti v\u00e4lisesindusse kaasa:", "imgurl": "", "title": "Taotlemine v\u00e4lismaal - Elamisloakaardi taotlemine lapsele - Politsei- ja Piirivalveamet", "description": "V\u00e4lismaal saab elamisloakaarti taotleda erandkorras. Erandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris. M\u00e4\u00e4ratlemata kodakondsusega lapsele ei ole v\u00f5imal...", "source_url": "https://www.politsei.ee/et/juhend/elamisloakaardi-taotlemine-lapsele/taotlemine-valismaal"}}, {"content": {"chunk": "- t\u00e4idetud taotlusankeet\n- digitaalne dokumendifoto (v\u00f5id saata ka )\n- riigil\u00f5ivu tasumist t\u00f5endav dokument\nKui tahad elamisloakaardile j\u00e4rele saata enda poolt volitatud inimese, siis selleks t\u00e4ida v\u00e4lisesinduses volitus.\nKui lapse nimi on v\u00e4lismaal muutnud, siis v\u00f5ta v\u00e4lisesindusse kaasa koopia seda t\u00f5endavast dokumendist.\nRiigil\u00f5ivu soodustuse saamiseks v\u00f5ta v\u00e4lisesindusse kaasa koopia seda t\u00f5endavast dokumendist.\nLapse nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nElamisloakaardi taotlemine eestkostetavale", "imgurl": "", "title": "Taotlemine v\u00e4lismaal - Elamisloakaardi taotlemine lapsele - Politsei- ja Piirivalveamet", "description": "V\u00e4lismaal saab elamisloakaarti taotleda erandkorras. Erandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris. M\u00e4\u00e4ratlemata kodakondsusega lapsele ei ole v\u00f5imal...", "source_url": "https://www.politsei.ee/et/juhend/elamisloakaardi-taotlemine-lapsele/taotlemine-valismaal"}}, {"content": {"chunk": "Elamisloakaardi taotlemine eestkostetavale\nEestkostetava eest saab elamisloakaardi taotluse esitada ainult tema eestkostja.\nV\u00f5ta v\u00e4lisesindusse kaasa eestkostet t\u00f5endav dokument.\nElamisloakaardi taotlemisel tuleb v\u00e4hemalt 6-aastasel lapsel anda s\u00f5rmej\u00e4ljed.", "imgurl": "", "title": "Taotlemine v\u00e4lismaal - Elamisloakaardi taotlemine lapsele - Politsei- ja Piirivalveamet", "description": "V\u00e4lismaal saab elamisloakaarti taotleda erandkorras. Erandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris. M\u00e4\u00e4ratlemata kodakondsusega lapsele ei ole v\u00f5imal...", "source_url": "https://www.politsei.ee/et/juhend/elamisloakaardi-taotlemine-lapsele/taotlemine-valismaal"}}]