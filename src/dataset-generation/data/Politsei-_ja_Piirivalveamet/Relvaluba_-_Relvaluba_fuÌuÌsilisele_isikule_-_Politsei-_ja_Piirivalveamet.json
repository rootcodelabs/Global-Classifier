[{"content": {"chunk": "Relvaluba\nRelvaluba annab f\u00fc\u00fcsilisele isikule \u00f5iguse k\u00e4idelda relvaloale kantud relva v\u00f5i sama liiki relva ja selle laskemoona ning helisummutit ja lasersihikut.\nEnne esmase relvaloa taotlemist l\u00e4bi:\n\n- perearsti juures tervisekontroll\n- esmaabikoolitus\nRelvaloa taotlemine iseteeninduses\nRelvaluba taotle iseteeninduses aadressil relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\nLaadi taotlusele \u00fcles vajalike dokumentide koopiad:\n\n- perearsti poolt v\u00e4ljastatud terviset\u00f5end, mis ei ole vanem kui 3 kuud\n- esmaabikoolituse l\u00e4bimist kinnitav t\u00f5end\n- jahitunnistus, kui vajad relva jahipidamiseks\n- spordiorganisatsiooni liikmelisust t\u00f5endav dokument, kui vajad relva spordialaga tegelemiseks\nRelvaloa taotlemine teeninduses\nRelvaloa taotlemiseks mine sobivasse teenindusse ja v\u00f5ta kaasa:", "imgurl": "", "title": "Relvaluba - Relvaluba f\u00fc\u00fcsilisele isikule - Politsei- ja Piirivalveamet", "description": "Relvaluba annab f\u00fc\u00fcsilisele isikule \u00f5iguse k\u00e4idelda relvaloale kantud relva v\u00f5i sama liiki relva ja selle laskemoona ning helisummutit ja lasersihikut. Enne esmase relvaloa taotlemist l\u00e4bi:. perearsti juures tervisekontroll. esmaabikoolitus. Relvaloa taotlemine iseteeninduses. Relvaluba taotle iseteeninduses aadressil relvataotlus. politsei. ee. So...", "source_url": "https://www.politsei.ee/et/juhend/relvaluba-fueuesilisele-isikule/relvaluba"}}, {"content": {"chunk": "- isikut t\u00f5endav dokument\n- \nperearsti poolt v\u00e4ljastatud terviset\u00f5end, mis ei ole vanem kui 3 kuud\n- \njahitunnistus, kui vajad relvaluba jahipidamiseks\n- \nspordiorganisatsiooni liikmelisust t\u00f5endav dokument, kui vajad relvaluba spordialaga tegelemiseks\nEsmasel relvaloa taotlemisel pead sooritama ka relvaeksami.\nTeist liiki relva k\u00e4itlemiseks relvaloa taotlemisel pead sooritama relvaeksami laskekatse.\nV\u00e4hemalt 16-tunnise esmaabikoolituse peab l\u00e4bi viima tervishoiut\u00f6\u00f6taja, kes on l\u00e4binud esmaabi\u00f5petajate koolituskursuse ja omab sellekohast tunnistust. Kontrolli, kas leitud koolitaja on tervishoiut\u00f6\u00f6tajate registrist (http://mveeb.sm.ee/Tervishoiutootajad/) .\nPolitseiametnik, abipolitseinik, vanglaametnik, demineerija kutsega P\u00e4\u00e4steameti ametnik, tegevv\u00e4elane ja Kaitseliidu tegevliige kellel on teenistus- v\u00f5i s\u00f5jav\u00e4erelva kandmise \u00f5igus ja kes vastab politsei-, vangla-, p\u00e4\u00e4ste- v\u00f5i tegevteenistusse asumisel esitatavatele tervisen\u00f5uetele ei pea esitama terviset\u00f5endit ega esmaabikoolituse l\u00e4bimist kinnitavat dokumenti. Kui oled Eesti elamisloaga v\u00f5i Eestis elamis\u00f5iguse alusel elav v\u00e4lismaalane ja soovid relvaluba taotleda Eestis, pead esmasel taotlemisel lisaks esitama ka t\u00f5lgitud ja apostilliga kinnitatud (kui v\u00e4lisleping ei s\u00e4testa teisiti) kodakondsusriigi p\u00e4deva asutuse v\u00e4ljastatud \u00f5iendi karistatuse kohta.\nRelvaloa andmist v\u00e4listavad asjaolud\nHiljemalt kahe kuu jooksul kontrollib menetleja relvaloa andmist v\u00e4listavaid asjaolusid ( relvaseaduse \u00a736 (https://www.riigiteataja.ee/akt/13166920#para41) ), muuhulgas:", "imgurl": "", "title": "Relvaluba - Relvaluba f\u00fc\u00fcsilisele isikule - Politsei- ja Piirivalveamet", "description": "Relvaluba annab f\u00fc\u00fcsilisele isikule \u00f5iguse k\u00e4idelda relvaloale kantud relva v\u00f5i sama liiki relva ja selle laskemoona ning helisummutit ja lasersihikut. Enne esmase relvaloa taotlemist l\u00e4bi:. perearsti juures tervisekontroll. esmaabikoolitus. Relvaloa taotlemine iseteeninduses. Relvaluba taotle iseteeninduses aadressil relvataotlus. politsei. ee. So...", "source_url": "https://www.politsei.ee/et/juhend/relvaluba-fueuesilisele-isikule/relvaluba"}}, {"content": {"chunk": "- narkootiliste ja ps\u00fchhotroopsete ainete kasutamisest tingitud ps\u00fc\u00fchika- v\u00f5i k\u00e4itumish\u00e4ired\n- raskekujuline ps\u00fc\u00fchikah\u00e4ire\n- f\u00fc\u00fcsiline puue, mis takistab taotletava relva \u00f5iget k\u00e4sitsemist\n- kaitsev\u00e4eteenistusest k\u00f5rvale hoidumine\n- piiratud teov\u00f5ime ja eestkostel olemine\n- karistatus\n- eluviis ja k\u00e4itumine\n- relva hoiutingimuste relvaseaduse n\u00f5uetele vastamine\n\nKui soovid, et sinu relva kasutaks paralleelrelvaloa alusel ka teine kasutaja, siis pead andma selleks kirjaliku n\u00f5usoleku.", "imgurl": "", "title": "Relvaluba - Relvaluba f\u00fc\u00fcsilisele isikule - Politsei- ja Piirivalveamet", "description": "Relvaluba annab f\u00fc\u00fcsilisele isikule \u00f5iguse k\u00e4idelda relvaloale kantud relva v\u00f5i sama liiki relva ja selle laskemoona ning helisummutit ja lasersihikut. Enne esmase relvaloa taotlemist l\u00e4bi:. perearsti juures tervisekontroll. esmaabikoolitus. Relvaloa taotlemine iseteeninduses. Relvaluba taotle iseteeninduses aadressil relvataotlus. politsei. ee. So...", "source_url": "https://www.politsei.ee/et/juhend/relvaluba-fueuesilisele-isikule/relvaluba"}}]