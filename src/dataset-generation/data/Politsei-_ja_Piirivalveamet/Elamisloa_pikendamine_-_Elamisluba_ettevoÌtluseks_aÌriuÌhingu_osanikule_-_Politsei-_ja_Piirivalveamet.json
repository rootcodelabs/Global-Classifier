[{"content": {"chunk": "Elamisloa pikendamine\nKui kauaks elamisluba pikendatakse?\nElamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda.\nKuidas pikendada elamisluba?\n\n- Taotle elamisloa pikendamist v\u00e4hemalt 2 kuud enne elamisloa l\u00f5ppemist.\n- Esita n\u00f5utud dokumendid ja tasu riigil\u00f5iv.\n- \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist.\nKui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.\nMilliseid dokumente \u00e4ri\u00fchingu osanikul elamisloa pikendamise taotlemisel vaja on?\nKui oled ettev\u00f5tte osanik ja taotled ettev\u00f5tluseks antud elamisloa pikendamist, esita:", "imgurl": "", "title": "Elamisloa pikendamine - Elamisluba ettev\u00f5tluseks \u00e4ri\u00fchingu osanikule - Politsei- ja Piirivalveamet", "description": "Kui kauaks elamisluba pikendatakse?. Elamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda. Kuidas pikendada elamisluba?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokumendid ja tasu riigil\u00f5iv....", "source_url": "https://www.politsei.ee/et/juhend/elamisluba-ettevotluseks-aeriuehingu-osanikule/elamisloa-pikendamine"}}, {"content": {"chunk": "- t\u00e4htajalise elamisloa pikendamise taotlus (/files/dokumendid/ankeedid/2023_03/tep-taotlus-est-08.02.2024.pdf?f4680da745)\n- andmed l\u00e4hedaste sugulaste ja perekonnaliikmete kohta juhul (/files/dokumendid/ankeedid/2023/pereliikmed-est-27.12.2023.pdf?d1f55577c5) , kui pereliikmete andmetes on muudatusi\n- eluloolised andmed (/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument, (https://www.politsei.ee/et/juhend/riigiloivude-maeaerad/elamisluba-ja-elamisoigus) n\u00e4iteks maksekorraldus\n- andmed, mis t\u00f5endavad investeeringut\n- \u00e4riplaani kirjeldus v\u00f5i kinnitus, et andmed ei ole muutunud\nMenetleja v\u00f5ib vajadusel paluda lisaandmeid v\u00f5i -dokumente.\nKui kiiresti otsustatakse elamisloa pikendamine?\nOtsus t\u00e4htajalise elamisloa pikendamise v\u00f5i sellest keeldumise kohta tehakse hiljemalt 10 p\u00e4eva enne sinu t\u00e4htajalise elamisloa kehtivusaja l\u00f5ppemist, kui esitasid pikendamise taotluse 2 kuud enne elamisloa kehtivuse l\u00f5ppemist.\n\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt (https://www.politsei.ee/et/migratsiooninoustajad) .", "imgurl": "", "title": "Elamisloa pikendamine - Elamisluba ettev\u00f5tluseks \u00e4ri\u00fchingu osanikule - Politsei- ja Piirivalveamet", "description": "Kui kauaks elamisluba pikendatakse?. Elamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda. Kuidas pikendada elamisluba?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokumendid ja tasu riigil\u00f5iv....", "source_url": "https://www.politsei.ee/et/juhend/elamisluba-ettevotluseks-aeriuehingu-osanikule/elamisloa-pikendamine"}}]