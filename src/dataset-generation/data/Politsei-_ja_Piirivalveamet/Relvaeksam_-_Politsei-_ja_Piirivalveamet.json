[{"content": {"chunk": "Kui oled esitanud taotluse soetamisloa v\u00f5i relvaloa saamiseks, siis v\u00f5tab lubadeametnik sinuga \u00fchendust ja lepib kokku eksami aja ja koha.\nKui sinu iseteeninduses (https://relvataotlus.politsei.ee/) esitatud taotluse menetlemine on j\u00f5udnud eksami etappi, saad relvaeksami riigil\u00f5ivu maksta iseteeninduses (https://relvataotlus.politsei.ee/) .\n\n\nEksami k\u00e4igus sooritatakse teooriaeksam ning tulirelva k\u00e4sitsemise ja laskeoskuse katse vastavalt taotletava tulirelva liigile (p\u00fcss, p\u00fcstol v\u00f5i revolver).\nEksam sooritatakse eesti keeles.\nTeooriaeksam on 10-k\u00fcsimusega valikvastustega test, mille t\u00e4itmiseks on aega 30 minutit. Kui vastad \u00f5igesti v\u00e4hemalt kaheksale k\u00fcsimusele, oled eksami sooritanud.\nSoovitatav \u00f5ppematerjal\n\n- Relvaseadus (https://www.riigiteataja.ee/akt/116062017025?leiaKehtiv)\n- Karistusseadustik (https://www.riigiteataja.ee/akt/126062017008?leiaKehtiv) (h\u00e4dakaitse, h\u00e4daseisund, relva k\u00e4itlemisega soetud kriminaalvastutus)\n- Tulirelvade laskek\u00f5lbmatuks muutmise normid ja meetmed (http://eur-lex.europa.eu/legal-content/ET/TXT/HTML/?uri=CELEX:02015R2403-20151219&from=EN) (Euroopa Komisjoni 15.12.2015 rakendusm\u00e4\u00e4rus (EL) 2015/2403)\n- Relvaeksami teemad ja k\u00fcsimused (/files/Relvaluba/relvaeksami-teemad-01.07.2018.pdf)\nPolitsei- ja Piirivalveamet ei vii l\u00e4bi relvaeksamile eelnevaid koolitusi. Neid pakuvad mitmed ettev\u00f5tjad, kelle kontaktandmed leiad internetist.", "imgurl": "", "title": "Relvaeksam - Politsei- ja Piirivalveamet", "description": "Kui oled esitanud taotluse soetamisloa v\u00f5i relvaloa saamiseks, siis v\u00f5tab lubadeametnik sinuga \u00fchendust ja lepib kokku eksami aja ja koha. Enne eksamit. Kui sinu iseteeninduses esitatud taotluse menetlemine on j\u00f5udnud eksami etappi, saad relvaeksami riigil\u00f5ivu maksta iseteeninduses. Relvaeksami sooritamine. Eksami k\u00e4igus sooritatakse teooriaeksam n...", "source_url": "https://www.politsei.ee/et/relvaeksam"}}, {"content": {"chunk": "Kui eksam eba\u00f5nnestus, saad seda korrata vastavalt eksamigraafikule.\nLaskmiskatse eba\u00f5nnestumisel v\u00f5id seda korrata 2 kuu jooksul teooriaeksami sooritamise p\u00e4evast. Kui sa laskmiskatset selle aja jooksul ei soorita, tuleb uuesti teha ka teooriaeksam.\nEnne korduseksamit tuleb tasuda riigil\u00f5iv.", "imgurl": "", "title": "Relvaeksam - Politsei- ja Piirivalveamet", "description": "Kui oled esitanud taotluse soetamisloa v\u00f5i relvaloa saamiseks, siis v\u00f5tab lubadeametnik sinuga \u00fchendust ja lepib kokku eksami aja ja koha. Enne eksamit. Kui sinu iseteeninduses esitatud taotluse menetlemine on j\u00f5udnud eksami etappi, saad relvaeksami riigil\u00f5ivu maksta iseteeninduses. Relvaeksami sooritamine. Eksami k\u00e4igus sooritatakse teooriaeksam n...", "source_url": "https://www.politsei.ee/et/relvaeksam"}}]