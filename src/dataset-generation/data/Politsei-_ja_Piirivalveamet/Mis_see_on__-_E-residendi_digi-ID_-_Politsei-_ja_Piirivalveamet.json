[{"content": {"chunk": "Mis see on?\nE-resident on v\u00e4lismaalane, kellele Eesti on h\u00fcvena loonud isiku kodakondsusj\u00e4rgse riigi identiteedi alusel digitaalse identiteedi ja andnud v\u00e4lja digitaalse isikutunnistuse \u2013 e-residendi digi-ID.\nE-residendi digi-ID on digitaalne dokument, mis on kasutatav \u00fcksnes elektroonilises keskkonnas isiku tuvastamiseks ja digitaalse allkirja andmiseks. E-residendi digi-ID v\u00f5imaldab v\u00e4lismaalasel osaleda Eestis avalik-\u00f5iguslikus ja era\u00f5iguslikus asjaajamises, olenemata tema f\u00fc\u00fcsilisest viibimiskohast.\nE-residendi digi-ID ei anna Eestis elamise \u00f5igust, rohkem infot Eestis elamise ja t\u00f6\u00f6tamise kohta leiad elamisloa rubriigist. (https://www2.politsei.ee/et/teenused/elamisluba/)\nE-residendi digi-ID v\u00f5ib anda isikule, kellel on p\u00f5hjendatud huvi kasutada Eesti riigi e-teenuseid ja kes:\n\n- on v\u00e4lismaalane, kellel pole Eestis elamisluba v\u00f5i elamis\u00f5igust\n- ei ole v\u00e4lismaalane, kes viibib Eestis rahvusvahelise s\u00f5jalise koost\u00f6\u00f6 seaduse alusel ja omab PPA poolt v\u00e4lja antud kehtivat isikutunnistust v\u00f5i elamisloakaarti.\nE-residendi digi-ID-d ei anta v\u00e4lismaal viibivale Eesti kodanikule, kellel on \u00f5igus saada Eesti isikut t\u00f5endav dokument.\nAlates 1. maist 2018 v\u00e4lja antud e-residendi digi-ID kehtivusaeg on 5 aastat.\nRohkem informatsiooni leiad e-residentsuse kodulehel (https://learn.e-resident.gov.ee/hc/en-us/articles/360000633237-How-to-apply) (info inglise keeles).", "imgurl": "", "title": "Mis see on? - E-residendi digi-ID - Politsei- ja Piirivalveamet", "description": "E-resident on v\u00e4lismaalane, kellele Eesti on h\u00fcvena loonud isiku kodakondsusj\u00e4rgse riigi identiteedi alusel digitaalse identiteedi ja andnud v\u00e4lja digitaalse isikutunnistuse \u2013 e-residendi digi-ID. E-residendi digi-ID on digitaalne dokument, mis on kasutatav \u00fcksnes elektroonilises keskkonnas isiku tuvastamiseks ja digitaalse allkirja andmiseks. E-re...", "source_url": "https://www.politsei.ee/et/juhend/e-residendi-digi-id"}}, {"content": {"chunk": "Sertifikaatide kasutustingimused. (/files/Isikut t\u00f5endavad dokumendid/Sertifikaadid/sertifikaatidekasutustingimusedest.pdf?4ca23b1213)\nID kasutajatugi www.id.ee (https://www.id.ee/) Sertifikaatide peatamine 1777 v\u00f5i\u00a0677 3377", "imgurl": "", "title": "Mis see on? - E-residendi digi-ID - Politsei- ja Piirivalveamet", "description": "E-resident on v\u00e4lismaalane, kellele Eesti on h\u00fcvena loonud isiku kodakondsusj\u00e4rgse riigi identiteedi alusel digitaalse identiteedi ja andnud v\u00e4lja digitaalse isikutunnistuse \u2013 e-residendi digi-ID. E-residendi digi-ID on digitaalne dokument, mis on kasutatav \u00fcksnes elektroonilises keskkonnas isiku tuvastamiseks ja digitaalse allkirja andmiseks. E-re...", "source_url": "https://www.politsei.ee/et/juhend/e-residendi-digi-id"}}]