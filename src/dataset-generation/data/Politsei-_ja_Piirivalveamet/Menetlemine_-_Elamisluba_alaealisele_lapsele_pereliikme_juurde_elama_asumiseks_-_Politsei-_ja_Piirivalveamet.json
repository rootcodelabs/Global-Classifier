[{"content": {"chunk": "Menetlemine\nMenetlusaeg algab taotluse menetlusse v\u00f5tmisest Politsei- ja Piirivalveametis.\n\n- Kui esitad taotluse saatkonna kaudu, algab menetlusaeg siis, kui taotlus j\u00f5uab Politsei- ja Piirivalveameti teenindusse.\n- Kui taotluses esineb puudusi, algab menetlusaeg siis, kui taotluses on k\u00f5ik puudused k\u00f5rvaldatud.\nEsita elamisloa taotlus aegsasti.\nPolitsei- ja Piirivalveamet kontrollib, kas taotlemiseks vajalikud dokumendid on n\u00f5uetekohaselt esitatud ja elamisloa saamiseks vajalikud tingimused on t\u00e4idetud. Kui taotluses esineb puudusi v\u00f5i menetleja vajab t\u00e4iendavat infot, v\u00f5etakse sinuga \u00fchendust. Kui k\u00f5ik on korras, siis sinuga \u00fchendust ei v\u00f5eta.\nTaotluse menetlemine v\u00f5tab aega kuni 2 kuud. Elamisloakaardi saad positiivse vastuse korral k\u00e4tte 30 p\u00e4eva jooksul alates otsuse langetamisest. Kui taotled elamisluba Eesti v\u00e4lisesinduses, lisandub taotluse menetlemise ajale ka aeg, mis kulub dokumentide saatmisele.\nSinuga v\u00f5etakse \u00fchendust ka elamisloa andmisest keeldumise aluse esinemisel. Menetleja k\u00fcsib sellega seoses sinu arvamust ja vastuv\u00e4iteid. Elamisloa andmisel arvestatakse sinu seisukohaga.\n\n\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt (https://www.politsei.ee/et/migratsiooninoustajad) .", "imgurl": "", "title": "Menetlemine - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Millal algab taotluse menetlusaeg?. Menetlusaeg algab taotluse menetlusse v\u00f5tmisest Politsei- ja Piirivalveametis. Kui esitad taotluse saatkonna kaudu, algab menetlusaeg siis, kui taotlus j\u00f5uab Politsei- ja Piirivalveameti teenindusse. Kui taotluses esineb puudusi, algab menetlusaeg siis, kui taotluses on k\u00f5ik puudused k\u00f5rvaldatud. Esita elamisloa ...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks/menetlemine"}}]