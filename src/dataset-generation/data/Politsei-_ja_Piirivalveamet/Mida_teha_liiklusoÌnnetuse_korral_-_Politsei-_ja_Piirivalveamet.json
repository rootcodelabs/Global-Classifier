[{"content": {"chunk": "Liiklus\u00f5nnetus on juhtum, kus v\u00e4hemalt \u00fche s\u00f5iduki teel liikumise v\u00f5i teelt v\u00e4ljas\u00f5idu tagaj\u00e4rjel saab inimene vigastada, surma v\u00f5i tekib varaline kahju.\n\n- peatu v\u00f5imalikult kiiresti, p\u00f5hjustamata sellega lisaohtu, ja l\u00fclita sisse ohutuled koos \u00e4\u00e4retuledega; ohutulede puudumisel v\u00f5i kui s\u00f5iduk asub kohas, kus n\u00e4htavus on halb v\u00f5i piiratud, tuleb teele panna ohukolmnurk\n- kui kannatanu(d) vajavad abi, siis teata 112. P\u00e4rast abi kutsumist anna vigastatutele esmaabi. Kui sa ei ole esmaabi andmist \u00f5ppinud, on soovitatav esmaabi vajadus p\u00e4\u00e4steametiga koosk\u00f5lastada\n- tee k\u00f5ik, et liiklus s\u00fcndmuskohal oleks ohutu ja \u00f5nnetuse tagaj\u00e4rjed ei muutuks raskemaks\n- s\u00f5idukit v\u00f5i \u00f5nnetusse puutuvaid esemeid tohib enne politsei kohale j\u00f5udmist liigutada vaid siis, kui teiste s\u00f5idukite liiklus on v\u00f5imatu ja eelnevalt on tunnistajate juuresolekul \u00e4ra m\u00e4rgitud s\u00f5iduki ja esemete asend ning j\u00e4ljed\n- kirjuta \u00fcles pealtn\u00e4gijate nimed ja aadressid\n- esita liiklus\u00f5nnetuses osalenu n\u00f5udel soovitud dokumendid\n- liiklus\u00f5nnetuses osalenud juhid ei tohi tarvitada alkoholi, narkootikume v\u00f5i ps\u00fchhotroopset ainet kuni asjaolude selgitamiseni s\u00fcndmuskohal\n- liiklus\u00f5nnetuse vormistamisel ja asjaolude selgitamisel ole viisakas ja p\u00fc\u00fca j\u00e4\u00e4da rahulikuks", "imgurl": "", "title": "Mida teha liiklus\u00f5nnetuse korral - Politsei- ja Piirivalveamet", "description": "Liiklus\u00f5nnetus on juhtum, kus v\u00e4hemalt \u00fche s\u00f5iduki teel liikumise v\u00f5i teelt v\u00e4ljas\u00f5idu tagaj\u00e4rjel saab inimene vigastada, surma v\u00f5i tekib varaline kahju. Kui on juhtunud liiklus\u00f5nnetus:. peatu v\u00f5imalikult kiiresti, p\u00f5hjustamata sellega lisaohtu, ja l\u00fclita sisse ohutuled koos \u00e4\u00e4retuledega; ohutulede puudumisel v\u00f5i kui s\u00f5iduk asub kohas, kus n\u00e4htavus...", "source_url": "https://www.politsei.ee/et/mida-teha-liiklusonnetuse-korral"}}, {"content": {"chunk": "- liiklus\u00f5nnetuses on kannatanuid, kes vajavad meditsiinilist abi\n- inimesed liiklus\u00f5nnetuses viga ei saanud, kuid \u00f5nnetuses osalenud juhid v\u00f5i juht ja kahju saaja(d) ei ole vastutuse k\u00fcsimuses \u00fchel meelel\n- vigastatuid ei olnud, kuid edasist liiklejate v\u00f5i keskkonna ohutust ei suudeta iseseisvalt tagada\n- kui liiklus\u00f5nnetuse tagaj\u00e4rjel kahju saanud isikut v\u00f5i liiklus\u00f5nnetuse p\u00f5hjustanud isikut ei ole s\u00fcndmuskohal v\u00f5i muul p\u00f5hjusel ei ole v\u00f5imalik koostada ja allkirjastada dokumenti liiklus\u00f5nnetuse andmetega v\u00f5i seda allkirjastada\n- on juhtunud kokkup\u00f5rge suurulukiga jahiseaduse m\u00f5ttes (keskkonnaministri 09.10.2002. a m\u00e4\u00e4rus nr 59 - Jahiulukite loetelu). Suurulukid on hunt, karu, ilves, metssiga, punahirv, p\u00f5der, metskits\n\n- Aadressil avarii.ee (https://avarii.ee) saab vormistada liiklus\u00f5nnetuse s\u00fcndmuskohal nutitelefonis eesti, vene ja inglise keeles.\n- Digiteadet saab vormistada Eestis juhtunud liiklus\u00f5nnetuste kohta, kus osalesid kuni viis s\u00f5idukit. Lisaks s\u00f5idukitega juhtunud liiklus\u00f5nnetustele saab kahjuteadet teha ka \u00f5nnetustest s\u00f5iduki ja muu vara vahel, n\u00e4iteks jalgrattad, t\u00f5ukerattad, kergliikurid v\u00f5i ka aed, maja, tankur jne.\n- Teadet saab vormistada nii Eesti registrites olevate s\u00f5idukitega kui ka v\u00e4lismaa autodega.\n- Rakendusse tuleb sisestada \u00f5nnetuses osalenud s\u00f5idukite info ja \u00f5nnetuse asjaolud, lisada fotod s\u00f5idukitest ja s\u00fcndmuskohast ning kui andmed on kinnitatud, siis saadetakse kahjuteade l\u00e4bivaatamiseks enda valitud kindlustusseltsile.", "imgurl": "", "title": "Mida teha liiklus\u00f5nnetuse korral - Politsei- ja Piirivalveamet", "description": "Liiklus\u00f5nnetus on juhtum, kus v\u00e4hemalt \u00fche s\u00f5iduki teel liikumise v\u00f5i teelt v\u00e4ljas\u00f5idu tagaj\u00e4rjel saab inimene vigastada, surma v\u00f5i tekib varaline kahju. Kui on juhtunud liiklus\u00f5nnetus:. peatu v\u00f5imalikult kiiresti, p\u00f5hjustamata sellega lisaohtu, ja l\u00fclita sisse ohutuled koos \u00e4\u00e4retuledega; ohutulede puudumisel v\u00f5i kui s\u00f5iduk asub kohas, kus n\u00e4htavus...", "source_url": "https://www.politsei.ee/et/mida-teha-liiklusonnetuse-korral"}}, {"content": {"chunk": "- inimesed liiklus\u00f5nnetuses viga ei saanud ja \u00f5nnetuses osalenud juhid v\u00f5i juht ja kannatanud on juhtumi p\u00f5hjuseid hinnates \u00fchel meelel, s\u00f5idukite ja juhtide dokumendid on korras, s\u00f5idukijuhid ja jalak\u00e4ija(d) on kained\n- \u00f5nnetuses osalenud juhid ja jalak\u00e4ija(d) on oma arvamuse kirjalikult vormistanud, nimetades kahju tekitamise eest vastutava isiku, ja sellele alla kirjutanud\n\nLiiklus\u00f5nnetuse vormistamiseks on soovitatav kasutada blanketti \"Teade liiklus\u00f5nnetusest\". Kui blankett on korrektselt t\u00e4idetud, on kindel, et k\u00f5ik olulised andmed on kirjas. Niisugune vorm on kasutusel kogu Euroopas, mist\u00f5ttu see lihtsustab liiklus\u00f5nnetuse vormistamist, kui osapooled on p\u00e4rit eri riikidest. Blanketi saab enamasti hankida kindlustusandjatelt v\u00f5i bensiinijaamadest.\nEnam kui kahe osalejaga liiklus\u00f5nnetuse korral t\u00e4idetakse mitu komplekti vormist \"Teade liiklus\u00f5nnetusest\".\nNB! Alati on m\u00f5istlik \u00fcles m\u00e4rkida v\u00f5imalikud tunnistajad (nende nimed ning kontaktandmed).\nJuhul kui blanketti pole, vormista juhtum tavalisel paberil, millel peavad olema:", "imgurl": "", "title": "Mida teha liiklus\u00f5nnetuse korral - Politsei- ja Piirivalveamet", "description": "Liiklus\u00f5nnetus on juhtum, kus v\u00e4hemalt \u00fche s\u00f5iduki teel liikumise v\u00f5i teelt v\u00e4ljas\u00f5idu tagaj\u00e4rjel saab inimene vigastada, surma v\u00f5i tekib varaline kahju. Kui on juhtunud liiklus\u00f5nnetus:. peatu v\u00f5imalikult kiiresti, p\u00f5hjustamata sellega lisaohtu, ja l\u00fclita sisse ohutuled koos \u00e4\u00e4retuledega; ohutulede puudumisel v\u00f5i kui s\u00f5iduk asub kohas, kus n\u00e4htavus...", "source_url": "https://www.politsei.ee/et/mida-teha-liiklusonnetuse-korral"}}, {"content": {"chunk": "- liiklus\u00f5nnetuse juhtumise kellaaeg, kuup\u00e4ev ja t\u00e4pne koht\n- s\u00f5idukiomanike andmed (nimi, aadress, telefon)\n- s\u00f5idukijuhtide andmed (nimi, aadress, telefon, juhiloa nr)\n- liiklus\u00f5nnetuses osalenud s\u00f5idukite registriandmed (mark, mudel, registreerimism\u00e4rk)\n- liiklus\u00f5nnetuses osalenud jalak\u00e4ija(te) andmed (nimi, aadress, telefon, e-aadress)\n- v\u00f5imalike tunnistajate andmed\n- liiklus\u00f5nnetuse l\u00fchikirjeldus ja skeem koos s\u00f5idukite asukoha ja liikumistrajektooridega\n- osaliste allkirjad, sh kirje selle kohta, kes vastutab liikluskahju p\u00f5hjustamise eest\n\n\n- tavalise s\u00f5idukikahju puhul saab kannatanu n\u00f5uda kahju h\u00fcvitamist oma liikluskindlustuse kindlustusandjalt v\u00f5i kahju p\u00f5hjustaja kindlustusandjalt\n- kahju p\u00f5hjustaja ja kannatanu peavad kindlustusjuhtumist viivitamata teavitama kas kahju p\u00f5hjustaja kindlustusandjat v\u00f5i kannatanu kindlustusandjat\n- kahju p\u00f5hjustaja ja kahjustatud isik on kohustatud s\u00e4ilitama s\u00f5iduki v\u00f5i muu kindlustusjuhtumi toimumise tagaj\u00e4rjel kahjustatud asja v\u00f5imalikult kindlustusjuhtumij\u00e4rgses seisundis ja selle kindlustusandjale ette n\u00e4itama", "imgurl": "", "title": "Mida teha liiklus\u00f5nnetuse korral - Politsei- ja Piirivalveamet", "description": "Liiklus\u00f5nnetus on juhtum, kus v\u00e4hemalt \u00fche s\u00f5iduki teel liikumise v\u00f5i teelt v\u00e4ljas\u00f5idu tagaj\u00e4rjel saab inimene vigastada, surma v\u00f5i tekib varaline kahju. Kui on juhtunud liiklus\u00f5nnetus:. peatu v\u00f5imalikult kiiresti, p\u00f5hjustamata sellega lisaohtu, ja l\u00fclita sisse ohutuled koos \u00e4\u00e4retuledega; ohutulede puudumisel v\u00f5i kui s\u00f5iduk asub kohas, kus n\u00e4htavus...", "source_url": "https://www.politsei.ee/et/mida-teha-liiklusonnetuse-korral"}}]