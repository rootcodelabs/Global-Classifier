[{"content": {"chunk": "Kui pikaks ajaks relvaluba v\u00e4ljastatakse?\n\u00dcldjuhul v\u00e4ljastatakse relvaluba viieks aastaks.\nKuidas kontrollida relvaloa kehtivusaega?\nSaad oma relvaloa kehtivust kontrollida riigiportaalis eesti.ee (https://www.eesti.ee/et/turvalisus-ja-riigikaitse/turvalisus/relvad-ja-relvaluba) v\u00f5i Politsei- ja piirivalveameti iseteeninduses. (https://relvataotlus.politsei.ee)\nKuidas k\u00e4ituda kui mu relvaloa kehtivus hakkab l\u00f5ppema?\nTaotlus pikendamiseks tuleb esitada hiljemalt kaks kuud enne relvaloa kehtivuse l\u00f5ppu. Selle kohta saab t\u00e4psemalt lugeda siit. (https://www.politsei.ee/et/juhend/relvaluba-fueuesilisele-isikule/relvaloa-vahetamine)\nEestis saavad relvaluba pikendada vaid inimesed, kes on Eesti, NATO v\u00f5i EL riigi kodanikud ja kellel on Eestis elamisluba v\u00f5i elamis\u00f5igus.\nMida teha relvaga kui mu relvaloa kehtivus l\u00f5ppeb?\nHiljemalt relvaloa kehtivuse viimaseks t\u00f6\u00f6p\u00e4evaks pead enda k\u00e4es olevad relvad tooma politseisse. Oma relva v\u00f5ib ka enne relvaloa kehtivuse l\u00f5ppu m\u00fc\u00fca v\u00f5i anda komisjonim\u00fc\u00fcki, kuid peab arvestama sellega, et p\u00e4rast loa kehtivuse l\u00f5ppu ei tohi relv enam sinu k\u00e4es olla.\nKui soovid oma relva enne loa kehtivuse l\u00f5ppu ise m\u00fc\u00fca v\u00f5i anda selle komisjonim\u00fc\u00fcki, siis juhised selle kohta leiad siit (https://www.politsei.ee/et/juhend/relvaluba-fueuesilisele-isikule/relva-muumise-luba) .\nJuhul kui soovid relva tuua politseisse, siis v\u00f5ta aegsasti politseiga \u00fchendust, et kokku leppida relva \u00fcleandmise aeg ja koht. V\u00f5ta \u00fchendust endale sobiva prefektuuriga. (https://www.politsei.ee/et/kontaktid-relvaloa-taotlemiseks)", "imgurl": "", "title": "Relvaloa kehtivuse l\u00f5ppemine - Politsei- ja Piirivalveamet", "description": "Kui pikaks ajaks relvaluba v\u00e4ljastatakse?. \u00dcldjuhul v\u00e4ljastatakse relvaluba viieks aastaks. Kuidas kontrollida relvaloa kehtivusaega?. Saad oma relvaloa kehtivust kontrollida riigiportaalis eesti. ee v\u00f5i Politsei- ja piirivalveameti iseteeninduses. Kuidas k\u00e4ituda kui mu relvaloa kehtivus hakkab l\u00f5ppema?. Taotlus pikendamiseks tuleb esitada hiljemal...", "source_url": "https://www.politsei.ee/et/relvaloa-kehtivuse-loppemine"}}, {"content": {"chunk": "Politsei hoiab sinu relva kolm kuud, mille jooksul on sul v\u00f5imalik oma relv m\u00fc\u00fca v\u00f5i anda komisjonim\u00fc\u00fcki. Seej\u00e4rel sinu relv sundv\u00f5\u00f5randatakse ning politsei maksab selle eest h\u00fcvitise. Kui su relvaluba l\u00f5petab kehtivuse seoses relvaseaduse muudatusega, mille j\u00e4rgi saavad Eestis relvaluba\u00a0taotleda vaid Eesti kodanikud ja siin elavad NATO ja EL riikide kodanikud, siis hoiab politsei su relva enne sundv\u00f5\u00f5randamist aasta aega.\nJuhul kui tood relva politseisse ning ei soovi tegeleda relva m\u00fc\u00fcmisega, v\u00f5id taotleda ka relva h\u00e4vitamist.\nKui soovid p\u00e4rast relvaloa l\u00f5ppu relva enda k\u00e4tte j\u00e4tta, on sul v\u00f5imalik taotleda relva laskek\u00f5lbmatuks muutmist. T\u00e4psema info selle kohta leiad siit. (https://www.politsei.ee/et/juhend/relvaluba-fueuesilisele-isikule/relva-laskekolbmatuks-muutmine)", "imgurl": "", "title": "Relvaloa kehtivuse l\u00f5ppemine - Politsei- ja Piirivalveamet", "description": "Kui pikaks ajaks relvaluba v\u00e4ljastatakse?. \u00dcldjuhul v\u00e4ljastatakse relvaluba viieks aastaks. Kuidas kontrollida relvaloa kehtivusaega?. Saad oma relvaloa kehtivust kontrollida riigiportaalis eesti. ee v\u00f5i Politsei- ja piirivalveameti iseteeninduses. Kuidas k\u00e4ituda kui mu relvaloa kehtivus hakkab l\u00f5ppema?. Taotlus pikendamiseks tuleb esitada hiljemal...", "source_url": "https://www.politsei.ee/et/relvaloa-kehtivuse-loppemine"}}]