[{"content": {"chunk": "Lennu- ja merep\u00e4\u00e4ste\nLennu- ja merep\u00e4\u00e4ste kontaktid:\nLennu- ja merep\u00e4\u00e4ste koordinatsioonikeskus (JRCC Tallinn) +372 619 1224, Raadiosagedused: VHF-DSC 70 CH VHF 16 CH VHF 69 CH MF-DSC 2187,5 kHz 2182 kHz Raadiokutsungid Lennu- ja merep\u00e4\u00e4ste koordinatsioonikeskuse kutsung (VHF 16 ja 69) TALLINN RESCUE\n\n\n\n\n\n\n\n\n\nLennu- ja merep\u00e4\u00e4ste tegevus on valitsusasutuste ja nende hallatavate riigiasutuste, omavalitsus\u00fcksuste, erafirmade ja vabatahtlike organisatsioonide koost\u00f6\u00f6 Eestis juhtunud mere- v\u00f5i lennu\u00f5nnetuse v\u00f5i muu ohuolukorra korral. H\u00e4das olevad inimesed tuleb leida ja p\u00e4\u00e4sta v\u00f5imalikult l\u00fchikese ajaga.\nOtsingu- ja p\u00e4\u00e4stet\u00f6id (SAR \u2013 search and rescue) tehakse Eestis vastavalt rahvusvahelisele kokkuleppele lennuinfopiirkonnas (Tallinn FIR). Lennu- ja merep\u00e4\u00e4ste korraldatakse vastavalt rahvusvaheliselt ja siseriiklikult kokku lepitule.\n\n- Vaata Eesti p\u00e4\u00e4stepiirkonna lennu- ja merep\u00e4\u00e4steplaani. (/files/dokumendid/plaanid/est-sar-plaan-2023-lisad-1-3.pdf?7523d6b82b)\n- Otsingu- ja p\u00e4\u00e4stet\u00f6\u00f6de koost\u00f6\u00f6plaan (/files/2024-07/est-sar-cooperation-plan-rf.pdf?ae022a1f93)\nHall joon t\u00e4histab Tallinn FIR ehk Eesti otsingu- ja p\u00e4\u00e4stepiirkonna piiri, sinine joon territoriaalmere piiri, roheline joon majandusv\u00f6\u00f6ndi piiri.", "imgurl": "", "title": "Lennu- ja merep\u00e4\u00e4ste - Otsingu- ja p\u00e4\u00e4stet\u00f6\u00f6d - Politsei- ja Piirivalveamet", "description": ". Lennu- ja merep\u00e4\u00e4ste kontaktid:. Lennu- ja merep\u00e4\u00e4ste koordinatsioonikeskus (JRCC Tallinn). +372 619 1224,. Raadiosagedused:. VHF-DSC 70 CH. VHF 16 CH. VHF 69 CH. MF-DSC 2187,5 kHz. 2182 kHz. Raadiokutsungid. Lennu- ja merep\u00e4\u00e4ste koordinatsioonikeskuse kutsung (VHF 16 ja 69) TALLINN RESCUE. Lennu- ja merep\u00e4\u00e4ste tegevus on valitsusasutuste ja nend...", "source_url": "https://www.politsei.ee/et/juhend/otsingu-ja-paeaestetoeoed"}}, {"content": {"chunk": "Lennu- ja merep\u00e4\u00e4ste Eestis\nPPA teeb vastavalt politsei- ja piirivalveseadusele otsingu- ja p\u00e4\u00e4stet\u00f6id Eesti p\u00e4\u00e4stepiirkonnas. Lennu- ja merep\u00e4\u00e4ste koordineerimise ja juhtimise eest Eesti otsingu- ja p\u00e4\u00e4stepiirkonnas vastutab lennu- v\u00f5i mere\u00f5nnetuse korral PPA lennu- ja merep\u00e4\u00e4ste koordinatsioonikeskus (JRCC Tallinn). JRCC \u00fclesanne on v\u00f5tta vastu h\u00e4daabiteated, reageerida ning teavitada vastavaid \u00fcksusi juhtunust ning saata v\u00e4lja abi. Olenevalt olukorrast teavitatakse vee- ja \u00f5hus\u00f5idukeid.\nOtsingu- ja p\u00e4\u00e4stet\u00f6\u00f6de l\u00e4biviimise eest vastutab JRCC Tallinnas t\u00f6\u00f6tav vastava v\u00e4lja\u00f5ppega ametnik, kelle juhtida on s\u00fcndmuste k\u00e4ik algusest l\u00f5puni, kui k\u00f5ik elluj\u00e4\u00e4nud on p\u00e4\u00e4stetud ja toimetatud ohutusse kohta v\u00f5i kui arvestades k\u00f5iki s\u00fcndmust puudutavaid asjaolusid ja m\u00f5jutavaid tegureid ei anna edasine h\u00e4dasolijate otsimine enam tulemusi.\nMerep\u00e4\u00e4stes\u00fcndmustele kaasatavad ressursid on:\n\n- Valmisoleku operatiiv-ressurss (p\u00f5hiressurss): Politsei- ja Piirivalveamet, P\u00e4\u00e4steamet, Lennuliiklusteeninduse AS, Merev\u00e4gi, kiirabiteenuse osutajad\n- Kaasatav ressurss (abiressurss): haiglad, k\u00e4itajad, vabatahtlikud merep\u00e4\u00e4ste\u00fchingud\n- Toetav ressurss (abiressurss): kaitsev\u00e4gi, Kaitseliit, vabatahtlikud organisatsioonid", "imgurl": "", "title": "Lennu- ja merep\u00e4\u00e4ste - Otsingu- ja p\u00e4\u00e4stet\u00f6\u00f6d - Politsei- ja Piirivalveamet", "description": ". Lennu- ja merep\u00e4\u00e4ste kontaktid:. Lennu- ja merep\u00e4\u00e4ste koordinatsioonikeskus (JRCC Tallinn). +372 619 1224,. Raadiosagedused:. VHF-DSC 70 CH. VHF 16 CH. VHF 69 CH. MF-DSC 2187,5 kHz. 2182 kHz. Raadiokutsungid. Lennu- ja merep\u00e4\u00e4ste koordinatsioonikeskuse kutsung (VHF 16 ja 69) TALLINN RESCUE. Lennu- ja merep\u00e4\u00e4ste tegevus on valitsusasutuste ja nend...", "source_url": "https://www.politsei.ee/et/juhend/otsingu-ja-paeaestetoeoed"}}]