[{"content": {"chunk": "Vabatahtlike kaasamine\n\nKui inimene eksis v\u00f5i kadus maastikul ning tema viimane teadaolev koht on selge, alustatakse sellest punktist maastikuotsinguga. Selleks kaardistatakse t\u00f5en\u00e4oline otsingupiirkond arvestades, kui kaugele vastavas vanuses ja seisundis inimene v\u00f5inuks liikuda. Ala jagatakse sektoriteks raskusastmete j\u00e4rgi.\nVahepealset piirkonda otsivad l\u00e4bi politseinikest ja vabatahtlikest inimestest moodustatud ahelikud. Ahelikes liikudes vaadatakse ruutmeeterhaaval piirkond l\u00e4bi ja otsitakse nii inimest kui talle kuuluda v\u00f5ivaid esemeid. Mastaapsema maastikuotsinguga on seotud keskmiselt 50-100 inimest, kes panustavad ahelikut\u00f6\u00f6sse.\nPolitsei teeb igap\u00e4evaselt koost\u00f6\u00f6d vabatahtlike \u00fchendustega, kel on kindel liikmeskond, kes on selleks koolitatud, kelle taust on kontrollitud ning veelgi parem, kui nad otsingupiirkonda tunnevad. Lisaks kaasatakse sagedasti ka kohalikke elanikke, jahimehi, ajateenijaid, RMK, Keskkonnainspektsiooni vabatahtlikke ja teisi, kes tunnevad piirkonda, oskavad maastikul liikuda ning inimest v\u00f5i tema esemeid efektiivselt otsida.\n\n\nOtsingule appi tulles pane selga ilmastikukindlad riided ja helkurvest ning jalga maastikul liikumiseks sobivad jalan\u00f5ud. V\u00f5ta kaasa laetud mobiiltelefon, lamp ja joogivesi.", "imgurl": "", "title": "Vabatahtlike kaasamine - Eksinud ja teadmata kadunud - Politsei- ja Piirivalveamet", "description": ". Kui inimene eksis v\u00f5i kadus maastikul ning tema viimane teadaolev koht on selge, alustatakse sellest punktist maastikuotsinguga. Selleks kaardistatakse t\u00f5en\u00e4oline otsingupiirkond arvestades, kui kaugele vastavas vanuses ja seisundis inimene v\u00f5inuks liikuda. Ala jagatakse sektoriteks raskusastmete j\u00e4rgi. Vahepealset piirkonda otsivad l\u00e4bi politsei...", "source_url": "https://www.politsei.ee/et/juhend/eksinud-ja-teadmata-kadunud/vabatahtlike-kaasamine"}}]