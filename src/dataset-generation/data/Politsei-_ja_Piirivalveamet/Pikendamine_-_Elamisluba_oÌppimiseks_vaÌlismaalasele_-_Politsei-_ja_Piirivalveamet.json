[{"content": {"chunk": "Pikendamine\n\n- Taotle elamisloa pikendamist v\u00e4hemalt 2 kuud enne elamisloa l\u00f5ppemist.\n- Esita n\u00f5utud dokumendid ja tasu riigil\u00f5iv.\n- \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist.\nKui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.\nKui taotleda Eestis \u00f5ppimiseks antud elamisloa pikendamist, esita:\n\n- t\u00e4idetud ankeet \u2013 t\u00e4htajalise elamisloa pikendamise taotlus (/files/dokumendid/ankeedid/2023_03/tep-taotlus-est-08.02.2024.pdf?f4680da745)\n- t\u00e4idetud ankeet (/files/dokumendid/ankeedid/2023/pereliikmed-est-27.12.2023.pdf?d1f55577c5) \u2013 andmed l\u00e4hedaste sugulaste ja perekonnaliikmete kohta juhul, kui pereliikmete andmetes on muudatusi\n- eluloolised andmed (/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\nOtsus t\u00e4htajalise elamisloa pikendamise v\u00f5i sellest keeldumise kohta tehakse hiljemalt 10 p\u00e4eva enne sinu t\u00e4htajalise elamisloa kehtivusaja l\u00f5ppemist, kui esitasid pikendamise taotluse 2 kuud enne elamisloa kehtivuse l\u00f5ppemist.", "imgurl": "", "title": "Pikendamine - Elamisluba \u00f5ppimiseks v\u00e4lismaalasele - Politsei- ja Piirivalveamet", "description": "Kuidas pikendada \u00f5ppimiseks antud elamisluba?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokumendid ja tasu riigil\u00f5iv. \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist. Kui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamis...", "source_url": "https://www.politsei.ee/et/juhend/elamisluba-oppimiseks-vaelismaalasele/pikendamine"}}]