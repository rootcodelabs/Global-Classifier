[{"content": {"chunk": "Menetlemine\nMenetlusaeg algab taotluse menetlusse v\u00f5tmisest Politsei- ja Piirivalveametis.\n\n- Kui esitad taotluse saatkonna kaudu, algab menetlusaeg siis, kui taotlus j\u00f5uab Politsei- ja Piirivalveameti teenindusse.\n- Kui taotluses esineb puudusi, algab menetlusaeg siis, kui taotluses on k\u00f5ik puudused k\u00f5rvaldatud.\n\nEsita elamisloa taotlus aegsasti!\n\nPolitsei- ja Piirivalveamet kontrollib, kas taotlemiseks vajalikud dokumendid on n\u00f5uetekohaselt esitatud ja elamisloa saamiseks vajalikud tingimused on t\u00e4idetud. Kui taotluses esineb puudusi v\u00f5i menetleja vajab lisateavet, v\u00f5etakse sinuga \u00fchendust. Kui k\u00f5ik on korras, siis sinuga \u00fchendust ei v\u00f5eta.\nSinuga v\u00f5etakse \u00fchendust ka elamisloa andmisest keeldumise aluse esinemise korral. Menetleja k\u00fcsib sellega seoses sinu arvamust ja vastuv\u00e4iteid. Sinu seisukohaga arvestatakse elamisloa andmisel.\n\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt (https://www.politsei.ee/et/migratsiooninoustajad) !", "imgurl": "", "title": "Menetlemine - Oskust\u00f6\u00f6lisena t\u00f6\u00f6le asumine - Politsei- ja Piirivalveamet", "description": "Millal algab taotluse menetlusaeg?. Menetlusaeg algab taotluse menetlusse v\u00f5tmisest Politsei- ja Piirivalveametis. Kui esitad taotluse saatkonna kaudu, algab menetlusaeg siis, kui taotlus j\u00f5uab Politsei- ja Piirivalveameti teenindusse. Kui taotluses esineb puudusi, algab menetlusaeg siis, kui taotluses on k\u00f5ik puudused k\u00f5rvaldatud. &nbsp;. Esita el...", "source_url": "https://www.politsei.ee/et/juhend/oskustoeoelisena-toeoele-asumine/menetlemine"}}]