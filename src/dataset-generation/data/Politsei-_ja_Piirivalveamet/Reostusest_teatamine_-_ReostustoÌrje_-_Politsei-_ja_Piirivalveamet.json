[{"content": {"chunk": "Reostusest teatamine\nM\u00e4rgates reostust piiriveekogul, anna sellest v\u00f5imalikult kiiresti teada lennu- ja merep\u00e4\u00e4ste koordinatsioonikeskusele.\nLennu- ja merep\u00e4\u00e4ste koordinatsioonikeskuse kontaktid Joint Rescue Coordination Centre Tallinn (JRCC TALLINN) Tel: +372 619 1224 (24 hrs) Fax: +372 692 2501 E-mail: Inmarsat-C: 581 492480040\n\n\n\n\n\nReostus on k\u00e4esolevas t\u00e4henduses laevadelt p\u00e4rinev nafta- v\u00f5i naftasaaduste reostus piiriveekogul, mille tagaj\u00e4rjel kahjustub veekeskkond ning majanduslikud tagaj\u00e4rjed on rasked ja pikaajalised.\nEesti piiriveekogudel on reostuse lokaliseerimise, likvideerimise ja seire eest vastutav Politsei- ja Piirivalveamet (VV m\u00e4\u00e4rus nr 65 \u201eOtsingu- ja p\u00e4\u00e4stet\u00f6\u00f6de tegemine Eesti p\u00e4\u00e4stepiirkonnas ning reostuse avastamise ja likvideerimise kord Eesti merealal ja piiriveekogudel\u201c).\nReostust\u00f5rje eesm\u00e4rk\nT\u00f5rjet\u00f6\u00f6de eesm\u00e4rgiks on reostuse tagaj\u00e4rgede minimeerimine, piirates ja lokaliseerides naftareostuse levikut seda veest korjates. Kuna naftareostuse korje on tulemuslikem \u00f5nnetuse-j\u00e4rgse \u00f6\u00f6p\u00e4eva jooksul, tuleb reostust\u00f5rjeressursid koondada \u00f5nnetuspaigale v\u00f5imalikult kiiresti. Mida t\u00f5husam on naftareostuse korje koheselt p\u00e4rast \u00f5nnetuse toimumist, seda v\u00e4hem triivib seda rannale, kust korje on kordades kulukam ja naftareostuse keskkonnam\u00f5ju kahjulikum.\nMerereostuse lokaliseerimise ja likvideerimise eest vastutab alates 01.01.2023 Eesti merev\u00e4gi (https://mil.ee/uksused/merevagi/patrull-laevade-divisjon/) .", "imgurl": "", "title": "Reostusest teatamine - Reostust\u00f5rje - Politsei- ja Piirivalveamet", "description": "M\u00e4rgates reostust piiriveekogul, anna sellest v\u00f5imalikult kiiresti teada lennu- ja merep\u00e4\u00e4ste koordinatsioonikeskusele. Lennu- ja merep\u00e4\u00e4ste koordinatsioonikeskuse kontaktid. Joint Rescue Coordination Centre Tallinn (JRCC TALLINN). Tel: +372 619 1224 (24 hrs). Fax: +372 692 2501. E-mail:. Inmarsat-C: 581 492480040. Reostus on k\u00e4esolevas t\u00e4henduses ...", "source_url": "https://www.politsei.ee/et/juhend/reostustorje"}}]