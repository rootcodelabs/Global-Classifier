[{"content": {"chunk": "Taotlemine\n\n- Kogu kokku vajalikud dokumendid.\n- Esita n\u00f5utud dokumendid ja tasu riigil\u00f5iv.\n- Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.\n\n- Alla 15-aastase lapse eest taotleb elamisluba tema seaduslik esindaja, n\u00e4iteks ema v\u00f5i isa.\n- \u00dcle 15-aastane laps saab taotleda endale elamisluba ise.\nElamisluba saad taotleda:\n\n- Eesti v\u00e4lisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)\n- Politsei- ja Piirivalveameti teeninduses (https://www.politsei.ee/et/asukohad/teenindused) .\nKui viibid v\u00e4lismaal, esita elamisloa taotlus Eesti v\u00e4lisesindusele.\nV\u00e4lisesinduste nimekiri (https://vm.ee/konsulaar-viisa-ja-reisiinfo/eesti-vabariigi-valisesindused) .\nUuri taotluse esitamise reeglite kohta enne taotluse esitamist konkreetsest v\u00e4lisesindusest.\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) .\nKui laps on vanem kui 6-aastane, siis pead ka tema endaga asutusse kaasa v\u00f5tma selleks, et ta saaks anda s\u00f5rmej\u00e4ljed.\nS\u00f5rmej\u00e4lgi ei v\u00f5eta, kui:\n\n- ta on alla 6-aastane\n- ta on andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks seoses elamisloa taotlemisega\n- tal on tuvastatud s\u00f5rmej\u00e4lgede andmise p\u00fcsiv v\u00f5imetus.\nKui taotled elamisluba alaealisele lapsele Eestisse elama asumiseks, esita:", "imgurl": "", "title": "Taotlemine - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba alaealise lapse elama asumiseks sinu juurde?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kes saab taotleda elamisluba alaealisele lapsele?. Alla 15-aastase lapse eest taotleb elamisluba tema seaduslik es...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks/taotlemine"}}, {"content": {"chunk": "- t\u00e4idetud ankeet \u2013 t\u00e4htajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)\n- t\u00e4idetud ankeet \u2013 andmed l\u00e4hedaste sugulaste ja perekonnaliikmete kohta (/files/elamine%20ja%20tootamine%20eestis/ankeedid/estandmedperekonnaliikmetekohta-est.pdf?354a2b192b)\n- t\u00e4idetud ankeet \u2013 lapsevanema kutse (/files/elamine ja tootamine eestis/ankeedid/estlapsevanemakutse-est.pdf?b41e3ba86a) \u2013 kui taotluse esitab vanem, kelle juurde elama asumiseks elamisluba taotletakse, ei pea ta kutset esitama\n- lapse s\u00fcnnitunnistus, kui s\u00fcnd ei ole registreeritud Eesti rahvastikuregistris\n- lapse isikut t\u00f5endav dokument, kui see on olemas\n- lapse foto (https://www.politsei.ee/et/dokumendifoto-nouded-ja-juhised)\n- kui sinu nimi isikut t\u00f5endavas dokumendis erineb lapse s\u00fcnnitunnistusel olevast nimest, siis nimemuutmist t\u00f5endav dokument (n\u00e4iteks abielutunnistus) \u2013 vajalik, kui sinu nime ei muudetud Eestis\n- teise vanema kinnitatud n\u00f5usolek alaealise lapse elama asumiseks Eestisse\n- sinu isikut t\u00f5endav dokument\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\nMenetleja v\u00f5ib vajadusel paluda lisaandmeid v\u00f5i -dokumente.\nVanema n\u00f5usolek peab olema kas notariaalselt kinnitatud v\u00f5i Eesti v\u00e4lisesinduses ametlikult kinnitatud.\nVanema n\u00f5usolekut ei ole vaja, kui vanem, kes ise ei asu Eestisse elama,", "imgurl": "", "title": "Taotlemine - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba alaealise lapse elama asumiseks sinu juurde?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kes saab taotleda elamisluba alaealisele lapsele?. Alla 15-aastase lapse eest taotleb elamisluba tema seaduslik es...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks/taotlemine"}}, {"content": {"chunk": "- esitab ise elamisloa taotluse oma alaealise lapse eest v\u00f5i\n- on elamisloa taotluse esitamise juures ja annab oma kirjaliku n\u00f5usoleku kohapeal.\nLoe v\u00e4lisriigis v\u00e4lja antud dokumentide n\u00f5uete kohta. (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine.)", "imgurl": "", "title": "Taotlemine - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba alaealise lapse elama asumiseks sinu juurde?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kes saab taotleda elamisluba alaealisele lapsele?. Alla 15-aastase lapse eest taotleb elamisluba tema seaduslik es...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks/taotlemine"}}]