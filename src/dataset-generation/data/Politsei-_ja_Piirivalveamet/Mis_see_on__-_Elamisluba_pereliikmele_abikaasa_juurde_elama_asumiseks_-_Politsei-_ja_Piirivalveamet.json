[{"content": {"chunk": "Mis see on?\nElamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart.\nElamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on sinu isikuandmed, elamisloa andmed, foto ja s\u00f5rmej\u00e4ljekujutised.\nVajad elamisluba pereliikme juurde Eestisse elama tulemiseks, kui:\n\n- oled v\u00e4lismaalane ja\n- sul ei ole muul alusel Eesti elamisluba.\nV\u00e4lismaalane on inimene, kes ei ole Eesti ega Euroopa Liidu kodanik (s.o Euroopa Liidu liikmesriikide, Islandi, Liechtensteini, Norra ega \u0160veitsi kodanik).\nSaad taotleda elamisluba abikaasa juurde, kui sinu abikaasa on Eesti kodanik v\u00f5i elamisloa alusel Eestis elav v\u00e4lismaalane ja sa soovid tema juurde Eestisse elama asuda.", "imgurl": "", "title": "Mis see on? - Elamisluba pereliikmele abikaasa juurde elama asumiseks - Politsei- ja Piirivalveamet", "description": "Mis on elamisluba pereliikmega liitumiseks?. Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaa...", "source_url": "https://www.politsei.ee/et/juhend/elamisluba-pereliikmele-abikaasa-juurde-elama-asumiseks"}}, {"content": {"chunk": "- Oled valmis p\u00e4rast elamisloa saamist oma elukoha rahvastikuregistris (https://www.eesti.ee/portaal/portaal.sisene?level=30&loc=%21rrteenus.avaldused%3Ftab%3Duusavaldus%26tutvustus%3D1%26aliik%3DA01) registreerima.\n- Sul on piisav sissetulek (kahekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.\n- Sul on ravikindlustuse leping, mida kinnitad taotluse allkirjastamisega. N\u00f5uded ravikindlustuse lepingule on loetletud v\u00e4lismaalaste seaduse \u00a7 120 (https://www.riigiteataja.ee/akt/126062017072?leiaKehtiv#para120) (kindlustuskaitse).\nAbikaasaga liitumiseks elamisloa taotlemiseks peab sinu abikaasa vastama \u00fchele j\u00e4rgmistest tingimustest.", "imgurl": "", "title": "Mis see on? - Elamisluba pereliikmele abikaasa juurde elama asumiseks - Politsei- ja Piirivalveamet", "description": "Mis on elamisluba pereliikmega liitumiseks?. Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaa...", "source_url": "https://www.politsei.ee/et/juhend/elamisluba-pereliikmele-abikaasa-juurde-elama-asumiseks"}}, {"content": {"chunk": "- Ta on Eesti kodanik v\u00f5i\n- v\u00e4lismaalane, kes elab Eestis elamisloa aluse, v\u00f5i\n- v\u00e4lismaalane, kes taotleb elamisluba ettev\u00f5tluseks, v\u00f5i\n- v\u00e4lismaalane, kes taotleb elamisluba t\u00f6\u00f6tamiseks v\u00f5i \u00f5ppimiseks (nendel alustel Eestis elava v\u00e4lismaalase juurde tulemine on v\u00f5imalik erijuhtudel, mille kohta saad lisainfot migratsioonin\u00f5ustajalt).\nElamisluba pereliikmega liitumiseks antakse kuni 5 aastaks, kuid mitte kauemaks kui kutsuja elamisloa kehtivusajaks.\nElamisluba pereliikmega liitumiseks v\u00f5ib pikendada kuni 10 aastaks korraga, kuid mitte kauemaks kui kutsuja elamisloa kehtivusajaks.\nSinu elamisloa kehtivusaeg s\u00f5ltub sellest, kui kaua kehtib selle isiku elamisluba, kes sind Eestisse kutsus, ja kutsuja ei ole Eesti kodanik.\nKui sinu pereliige, kes on v\u00e4lismaalane, soovib sind Eestis l\u00fchiajaliselt k\u00fclastada, siis peab tal olema selleks seaduslik alus. Seaduslik alus Eesti k\u00fclastamisel v\u00f5ib olla viisa, m\u00f5nede riikidega kehtib viisavabadus.", "imgurl": "", "title": "Mis see on? - Elamisluba pereliikmele abikaasa juurde elama asumiseks - Politsei- ja Piirivalveamet", "description": "Mis on elamisluba pereliikmega liitumiseks?. Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaa...", "source_url": "https://www.politsei.ee/et/juhend/elamisluba-pereliikmele-abikaasa-juurde-elama-asumiseks"}}]