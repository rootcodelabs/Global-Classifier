[{"content": {"chunk": "Trahviotsuse edasi kaebamine seoses kiir- v\u00f5i \u00fcldmenetlusega\nP\u00e4rast v\u00e4\u00e4rteoprotokolli k\u00e4ttesaamist saad 15 p\u00e4eva jooksul esitada:\n\n- vastulause, kui sa ei n\u00f5ustu v\u00e4\u00e4rteoprotokollis tooduga v\u00f5i sul on nt esitada omapoolseid t\u00f5endeid s\u00fc\u00fctuse t\u00f5endamiseks aktiivse kaitse m\u00e4rgiks\n- taotluse tulevikus m\u00e4\u00e4ratava rahatrahvi ositi tasumise v\u00f5imaldamiseks vm\n- taotluse l\u00fchendada 15 p\u00e4evast lahendi k\u00e4ttesaamise t\u00e4htaega\nOtsusega mitten\u00f5ustumisel on \u00f5igus esitada kaebus maakohtule 15 p\u00e4eva jooksul:\n\n- kiirmenetluse otsuse peale alates otsuse k\u00e4ttesaamisest\n- \u00fcldmenetluses tehtud otsuse peale alates p\u00e4evast, mil otsus on menetleja juures k\u00e4ttesaadav\nKaebuse esitamise t\u00e4htaja jooksul asub v\u00e4\u00e4rteotoimik kohtuv\u00e4lise menetleja juures ja seda ei v\u00e4ljastata. Menetlusosalised v\u00f5ivad toimikuga tutvuda ja teha sellest v\u00e4ljakirjutusi. Tasu eest saab tellida toimikust koopia.\nKaebus kohtuv\u00e4lise menetleja otsuse peale esitatakse kirjalikult ja selles m\u00e4rgitakse:", "imgurl": "", "title": "Trahviotsuse edasi kaebamine seoses kiir- v\u00f5i \u00fcldmenetlusega - Trahvid - Politsei- ja Piirivalveamet", "description": "K\u00e4imasolevasse \u00fcldmenetlusse dokumendi esitamine. P\u00e4rast v\u00e4\u00e4rteoprotokolli k\u00e4ttesaamist saad 15 p\u00e4eva jooksul esitada:. vastulause, kui sa ei n\u00f5ustu v\u00e4\u00e4rteoprotokollis tooduga v\u00f5i sul on nt esitada omapoolseid t\u00f5endeid s\u00fc\u00fctuse t\u00f5endamiseks aktiivse kaitse m\u00e4rgiks. taotluse tulevikus m\u00e4\u00e4ratava rahatrahvi ositi tasumise v\u00f5imaldamiseks vm. taotluse l\u00fc...", "source_url": "https://www.politsei.ee/et/juhend/trahvid/trahviotsuse-edasi-kaebamine-seoses-kiir-voi-uldmenetlusega"}}, {"content": {"chunk": "- kohtu nimetus, kellele kaebus esitatakse\n- kui kaebuse esitab f\u00fc\u00fcsiline isik, siis tema ees- ja perekonnanimi, elukoha aadress, telefoninumber ja elektronposti aadress\n- kui kaebuse esitab juriidiline isik, siis tema nimetus ja juriidilise isiku registrikood ning v\u00e4lismaisel juriidilisel isikul registrikoodiga v\u00f5rdsustatud numbri- v\u00f5i t\u00e4hekombinatsioon, asukoha aadress, telefoninumber ja elektronposti aadress\n- kui kaebuse esitajal on kaitsja, siis tema ees- ja perekonnanimi, asukoha aadress, telefoninumber ja elektronposti aadress\n- otsuse teinud kohtuv\u00e4lise menetleja nimetus ja aadress\n- kohtuv\u00e4lise menetleja otsuse number ja kuup\u00e4ev ning f\u00fc\u00fcsilisest isikust menetlusaluse ees- ja perekonnanimi v\u00f5i juriidilisest isikust menetlusaluse isiku nimetus, kelle suhtes tehtud otsust vaidlustatakse\n- millises osas otsus vaidlustatakse\n- kaebuse esitanud isiku taotluse sisu ja taotluse p\u00f5hjendus\n- isikud, kelle istungile kutsumist taotletakse, ja t\u00f5endid, mida kaebuse esitanud isiku taotlusel on vaja kohtus uurida\nKaebus esita koos koopiatega vastavalt menetlusest osav\u00f5tvate isikute arvule.\nKaebuse esitaja peab kaebuses m\u00e4rkima:\n\n- kas ta soovib kohtuistungist osa v\u00f5tta\n- kas ta soovib, et menetluses osaleb kaitsja, kui tal seda ei ole\nKaebusele kirjutab alla selle esitaja. Kui kaitsja volikirja ei ole v\u00e4\u00e4rteotoimikus, tuleb volikiri lisada kaebusele.\nKaebusele lisa:", "imgurl": "", "title": "Trahviotsuse edasi kaebamine seoses kiir- v\u00f5i \u00fcldmenetlusega - Trahvid - Politsei- ja Piirivalveamet", "description": "K\u00e4imasolevasse \u00fcldmenetlusse dokumendi esitamine. P\u00e4rast v\u00e4\u00e4rteoprotokolli k\u00e4ttesaamist saad 15 p\u00e4eva jooksul esitada:. vastulause, kui sa ei n\u00f5ustu v\u00e4\u00e4rteoprotokollis tooduga v\u00f5i sul on nt esitada omapoolseid t\u00f5endeid s\u00fc\u00fctuse t\u00f5endamiseks aktiivse kaitse m\u00e4rgiks. taotluse tulevikus m\u00e4\u00e4ratava rahatrahvi ositi tasumise v\u00f5imaldamiseks vm. taotluse l\u00fc...", "source_url": "https://www.politsei.ee/et/juhend/trahvid/trahviotsuse-edasi-kaebamine-seoses-kiir-voi-uldmenetlusega"}}, {"content": {"chunk": "- kaevatava kohtuv\u00e4lise menetleja otsuse koopia\n- t\u00f5endid\n- tunnistajate nimed ja aadressid, kelle \u00fclekuulamist taotletakse\n- muud dokumendid, mida kaebuse esitaja peab vajalikuks\nKiiruskaamera trahviteate vaidlustamise kohta loe siit.", "imgurl": "", "title": "Trahviotsuse edasi kaebamine seoses kiir- v\u00f5i \u00fcldmenetlusega - Trahvid - Politsei- ja Piirivalveamet", "description": "K\u00e4imasolevasse \u00fcldmenetlusse dokumendi esitamine. P\u00e4rast v\u00e4\u00e4rteoprotokolli k\u00e4ttesaamist saad 15 p\u00e4eva jooksul esitada:. vastulause, kui sa ei n\u00f5ustu v\u00e4\u00e4rteoprotokollis tooduga v\u00f5i sul on nt esitada omapoolseid t\u00f5endeid s\u00fc\u00fctuse t\u00f5endamiseks aktiivse kaitse m\u00e4rgiks. taotluse tulevikus m\u00e4\u00e4ratava rahatrahvi ositi tasumise v\u00f5imaldamiseks vm. taotluse l\u00fc...", "source_url": "https://www.politsei.ee/et/juhend/trahvid/trahviotsuse-edasi-kaebamine-seoses-kiir-voi-uldmenetlusega"}}]