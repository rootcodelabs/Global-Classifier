[{"content": {"chunk": "Informatsioon lennuettev\u00f5tjatele\nK\u00f5ik vedajad (sh ka t\u0161arterlennuettev\u00f5tted), kes toimetavad Eestisse saabuvaid ja Eestist lahkuvaid reisijad l\u00e4bi Eesti \u00f5huruumi on kohustatud edastama Politsei- ja Piirivalveametile lennureisijate broneeringuinfot.\nAndmed tuleb edastada elektrooniliselt Politsei-ja Piirivalveameti poolt selleks otstarbeks loodud turvalise kanali kaudu kasutades t\u00f5ukemeetodit. Lennuettev\u00f5tjad peavad edastama nii reisijate broneeringuandmed (PNR) kui ka pardalemineku andmeid (API). Andmed tuleb edastada v\u00e4hemalt kolm korda:\n\n- 24-48 tundi enne lennu m\u00e4\u00e4ratud v\u00e4ljumisaega\n- viivitamata p\u00e4rast lennule pardalemineku sulgemist\n- pardalemineku/ reisijate eelteabe andmed lennu v\u00e4ljumisajal\nBroneeringuinfo \u00fcksuse taotlusel peab lennuettev\u00f5te edastama broneeringuinfo muul ajal.\nKui lennu puhul on kood jagatud ( ) \u00fche v\u00f5i mitme lennuettev\u00f5tja vahel, vastutab k\u00f5igi reisijate broneeringuinfo andmete edastamise eest see lennuettev\u00f5tja, kes lendu teostab.\nLennuettev\u00f5tja v\u00f5i tema volitatud esindaja teavitab lennureisijaid nii lennu broneerimisel kui ka pileti v\u00e4ljaostmisel selgel ja arusaadaval viisil lennuettev\u00f5tja kohustusest edastada broneeringuandmed Politsei- ja Piirivalveametile, broneeringuinfo s\u00e4ilitamise t\u00e4htaegadest, broneeringuinfo t\u00f6\u00f6tlemise eesm\u00e4rkidest ja isikuandmete kaitse alastest \u00f5igustest.\nPolitsei- ja Piirivalveamet v\u00f5tab iga lennuettev\u00f5ttega eraldi \u00fchendust. T\u00e4iendavate k\u00fcsimuste korral palun v\u00f5tke \u00fchendust Politsei- ja Piirivalveametiga: .", "imgurl": "", "title": "Informatsioon lennuettev\u00f5tjatele - Lennureisijate broneeringuinfo - Politsei- ja Piirivalveamet", "description": "K\u00f5ik vedajad (sh ka t\u0161arterlennuettev\u00f5tted), kes toimetavad Eestisse saabuvaid ja Eestist lahkuvaid reisijad l\u00e4bi Eesti \u00f5huruumi on kohustatud edastama Politsei- ja Piirivalveametile lennureisijate broneeringuinfot. Andmed tuleb edastada elektrooniliselt Politsei-ja Piirivalveameti poolt selleks otstarbeks loodud turvalise kanali kaudu kasutades t\u00f5...", "source_url": "https://www.politsei.ee/et/juhend/lennureisijate-broneeringuinfo-1/informatsioon-lennuettevotjatele"}}]