[{"content": {"chunk": "Otsi piirkonnapolitseinike kontakte. (https://www.politsei.ee/et/piirkonnapolitsei)\nPiirkondlik politseit\u00f6\u00f6 on kogukonna vajadustest l\u00e4htuv ja probleemide lahendamisele keskendunud tegevus konkreetses piirkonnas. See on \u00fcks politseit\u00f6\u00f6 vorme, mis tugineb kogukonnakeskse politseit\u00f6\u00f6 p\u00f5him\u00f5tetele.\nT\u00f6\u00f6 eesm\u00e4rk on l\u00e4hendada politseid kogukonnale, tuvastada piirkonnas kogukonna turvalisust h\u00e4irivaid probleeme ja arendada politsei, asutuste, \u00fchenduste ning kohalike omavalitsuste koost\u00f6\u00f6d.\nProbleemide lahendamisel keskendume kogukonna huvidele ning seejuures on fookus ohtude ennetamisel ja v\u00e4hem konkreetsete s\u00fcndmuste lahendamisel.\n\u00dclesandeid planeerides p\u00fcstitame pikaajalisi eesm\u00e4rke, et otsida laiemaid lahendusi kui esmane kiire ohu t\u00f5rjumine. Kogukonnakesksete p\u00f5him\u00f5tete rakendamisel omab olulist t\u00e4htsust usaldusliku kontakti loomine ja hoidmine kogukonna liikmetega.\nKogukonnakeskse politseit\u00f6\u00f6ga tegeleb piirkonnapolitseinik, kes on kogukonnaliikmetele tuttav ja kogukonda tundev politseiametnik, olles partneriks kogukonnale ja kohalikule omavalitsusele.", "imgurl": "", "title": "Piirkondlik politseit\u00f6\u00f6 - Politsei- ja Piirivalveamet", "description": ". Otsi piirkonnapolitseinike kontakte. Piirkondlik politseit\u00f6\u00f6 on kogukonna vajadustest l\u00e4htuv ja probleemide lahendamisele keskendunud tegevus konkreetses piirkonnas. See on \u00fcks politseit\u00f6\u00f6 vorme, mis tugineb kogukonnakeskse politseit\u00f6\u00f6 p\u00f5him\u00f5tetele. T\u00f6\u00f6 eesm\u00e4rk on l\u00e4hendada politseid kogukonnale, tuvastada piirkonnas kogukonna turvalisust h\u00e4iriva...", "source_url": "https://www.politsei.ee/et/piirkondlik-politseitoeoe"}}, {"content": {"chunk": "Piirkonnapolitseinike poole v\u00f5ib p\u00f6\u00f6rduda iga inimene, kel on turvalisusega seotud mure v\u00f5i probleem v\u00f5i ka soovib saada abipolitseinikuks ning osutada suuremat panust kogukonna turvalisusele.\nPiirkonnapolitseinike kontakte saab kasutada tavat\u00f6\u00f6p\u00e4eva raames (E-R kell 8.00-16.30).\nKiire abivajaduse korral, kui on oht elule ja tervisele, helista 112. K\u00fcsimuste korral saad p\u00f6\u00f6rduda PPA infotelefonile 612 3000, mis t\u00f6\u00f6tab esmasp\u00e4evast reedeni kell 9-17.\nKogukonnakesksel politseit\u00f6\u00f6l on erinevaid meetodeid, nagu n\u00e4iteks v\u00f5rgustikut\u00f6\u00f6, (jalgsi)patrullimine kogukonnas, keskkonna muutustel p\u00f5hinev ennetus ( CPTED (https://www.kriminaalpoliitika.ee/et/seminaride-materjalid/cpted-juhendmaterjalid) ), kogukondade kaasamine ( abipolitseinikud (https://www.abipolitseinik.ee/) , Naabrivalve (https://naabrivalve.ee/) jne). Paljud mudelid ja tehnikad p\u00f5hinevad politsei ja kogukondade vahelisel usaldusel. Edu seisneb olemasolevate v\u00f5rgustike v\u00f5imaluste kasutamisel, aktiivselt tehakse koost\u00f6\u00f6d kohalike kogukondadega (nt Eesti k\u00fclaliikumine Kodukant (https://kodukant.ee/) , Eesti Korteri\u00fchistute Liit (https://ekyl.ee/) , MT\u00dc Linnalabor (http://www.linnalabor.ee/) jne), kohalike omavalitsustega, haridusasutustega jne.\nPolitsei- ja Piirivalveametis vastutab piirkondliku politseit\u00f6\u00f6 teenuse eest Kairi R\u00e4nk , telefon: 6123262).\nK\u00f5ikidesse prefektuuridesse on loodud teabeb\u00fcrood, kus piirkondliku politseit\u00f6\u00f6d koordineerivad prefektuuri haldusalas:", "imgurl": "", "title": "Piirkondlik politseit\u00f6\u00f6 - Politsei- ja Piirivalveamet", "description": ". Otsi piirkonnapolitseinike kontakte. Piirkondlik politseit\u00f6\u00f6 on kogukonna vajadustest l\u00e4htuv ja probleemide lahendamisele keskendunud tegevus konkreetses piirkonnas. See on \u00fcks politseit\u00f6\u00f6 vorme, mis tugineb kogukonnakeskse politseit\u00f6\u00f6 p\u00f5him\u00f5tetele. T\u00f6\u00f6 eesm\u00e4rk on l\u00e4hendada politseid kogukonnale, tuvastada piirkonnas kogukonna turvalisust h\u00e4iriva...", "source_url": "https://www.politsei.ee/et/piirkondlik-politseitoeoe"}}, {"content": {"chunk": "- P\u00f5hja prefektuur: Kristel-Liis Kaunismaa , 612 3116)\n- L\u00f5una prefektuur: Krista Klaus , 730 8792)\n- L\u00e4\u00e4ne prefektuur: Kelly Nurk , 444 6432)\n- Ida prefektuur: T\u00f5nu Randmer , 337 2234)", "imgurl": "", "title": "Piirkondlik politseit\u00f6\u00f6 - Politsei- ja Piirivalveamet", "description": ". Otsi piirkonnapolitseinike kontakte. Piirkondlik politseit\u00f6\u00f6 on kogukonna vajadustest l\u00e4htuv ja probleemide lahendamisele keskendunud tegevus konkreetses piirkonnas. See on \u00fcks politseit\u00f6\u00f6 vorme, mis tugineb kogukonnakeskse politseit\u00f6\u00f6 p\u00f5him\u00f5tetele. T\u00f6\u00f6 eesm\u00e4rk on l\u00e4hendada politseid kogukonnale, tuvastada piirkonnas kogukonna turvalisust h\u00e4iriva...", "source_url": "https://www.politsei.ee/et/piirkondlik-politseitoeoe"}}]