[{"content": {"chunk": "Politsei liiklusj\u00e4relevalvet\u00f6\u00f6 p\u00f5him\u00f5tteid kajastava plaani \u00fcks osa on kampaaniap\u00f5hised tegevused, mille ajastus s\u00f5ltub v\u00e4lja kujunenud trendidel liikluspildis. Politsei p\u00f6\u00f6rab k\u00f5igile ohtlikele liikluseeskirja rikkumistele t\u00e4helepanu ka igap\u00e4evase liiklusj\u00e4relevalve t\u00f6\u00f6 k\u00e4igus, kuid statistika n\u00e4itab, et aastas on perioode, mil m\u00f5nele teemale tuleb eriliselt t\u00e4helepanu p\u00f6\u00f6rata.\n\n- \njoobes juhtide liiklusest k\u00f5rvaldamisele\n- \nliiklusriskeeriva k\u00e4itumise (foorituled, man\u00f6\u00f6vrid, juhtimist segavad toimingud, m\u00e4rguanded, pidevjoon jne) v\u00e4ljaselgitamiseks\n- \ns\u00f5idukiirusest kinnipidamise kontrollimisele (millest 40% t\u00f6\u00f6ajast suuname s\u00f5idukiiruse kontrollimiseks linnalistes oludes)\n- \nkergliiklejate ohutuse tagamisele\n- \nturvavarustuse kasutamise kontrollimisele\nAllpool on \u00fclevaade aastaks 2020. planeeritud kampaaniatest\n\n\n\nRaskeveokid on liikluses suurema ohu allikad. Politsei p\u00f6\u00f6rab liiklusj\u00e4relevalve k\u00e4igus t\u00e4helepanu nii juhi s\u00f5idu- ja puhkeajale, veoki tehnilisele seisundile, vajalikule dokumentatsiooni olemasolule, koorma kinnitusele kui ka s\u00f5iduki lubatud kaalule ja m\u00f5\u00f5tmetele.\n\nTurvav\u00f6\u00f6 kinnitamine on k\u00f5igi teiste autos olevate turvaseadmete nagu \u00f5hkpadjad jms efektiivse toimimise eelduseks. Ka v\u00e4ikesel kiirusel on kokkup\u00f5rkel inimkehale m\u00f5juvad j\u00f5ud v\u00e4ga suured, mist\u00f5ttu tuleb turvavarustust kasutada s\u00f5ltumata sellest, kas ees on pikk v\u00f5i l\u00fchike reis.\n\nS\u00f5iduki juhtimisel k\u00f5rvaliste tegevuste ohtlikkusele t\u00e4helepanu juhtimise kampaania.", "imgurl": "", "title": "Liiklusj\u00e4relevalve- ja ennetuskampaaniad - Politsei- ja Piirivalveamet", "description": "Politsei liiklusj\u00e4relevalvet\u00f6\u00f6 p\u00f5him\u00f5tteid kajastava plaani \u00fcks osa on kampaaniap\u00f5hised tegevused, mille ajastus s\u00f5ltub v\u00e4lja kujunenud trendidel liikluspildis. Politsei p\u00f6\u00f6rab k\u00f5igile ohtlikele liikluseeskirja rikkumistele t\u00e4helepanu ka igap\u00e4evase liiklusj\u00e4relevalve t\u00f6\u00f6 k\u00e4igus, kuid statistika n\u00e4itab, et aastas on perioode, mil m\u00f5nele teemale tule...", "source_url": "https://www.politsei.ee/et/liiklusjaerelevalve-ja-ennetuskampaaniad"}}, {"content": {"chunk": "Kiirus on peamine liiklus\u00f5nnetuste faktor ja seostub 30% hukkunutega. Kiiruse kasvades suureneb vigastuste risk ja raskusaste. Piirkiiruse eiramine ei m\u00f5juta ainult \u00fchte ohukomponenti, vaid m\u00f5jub doominoefektina palju rohkematele teguritele. Aheneb juhi vaatev\u00e4li ning roolisolija ei j\u00f5ua m\u00e4rgata k\u00f5ike eesolevat, pikeneb pidurdusteekond ning s\u00f5iduki t\u00e4ielikuks peatumiseks kuluv aeg.\n\nKommertss\u00f5iduki juhi vastutusel on korraga enam kui poolesaja inimeste elud, mist\u00f5ttu tuleb kehtestatud reegleid eriti hoolega j\u00e4lgida. Reisijatel endil on v\u00f5imalus kinnitada turvav\u00f6\u00f6 ning v\u00e4ltida s\u00f5idu ajal bussis liikumist.\n\n\nJoobes juhtimine on politsei t\u00e4helepanu all kogu Euroopas. Eelmisel aastal hukkus Eestis joobes juhi s\u00fc\u00fcl kokku 13 inimest.\n\nKiirus on peamine liiklus\u00f5nnetuste faktor ja seostub 30% hukkunutega. Kiiruse kasvades suureneb vigastuste risk ja raskusaste. Piirkiiruse eiramine ei m\u00f5juta ainult \u00fchte ohukomponenti, vaid m\u00f5jub doominoefektina palju rohkematele teguritele. Aheneb juhi vaatev\u00e4li ning roolisolija ei j\u00f5ua m\u00e4rgata k\u00f5ike eesolevat, pikeneb pidurdusteekond ning s\u00f5iduki t\u00e4ielikuks peatumiseks kuluv aeg.\n\nAjal, mil inimene tegeleb mobiiliga, s\u00f5idab ta justkui kinnisilmi ning mida rohkem on mobiiliga r\u00e4\u00e4kivaid juhte, seda enam on meie teedel \u201eises\u00f5itvaid\" s\u00f5idukeid, mis selleks veel tehniliselt valmis pole.\n\nKeskmiselt 70 inimest saab surma ja 370 vigastada igap\u00e4ev Euroopa teedel. \u00dcle-euroopalised politseilised tegevused liiklussurmade \u00e4rahoidmiseks. K\u00f5igilt liiklejatelt palutakse anda omapoolne panus l\u00e4bi hoolika liiklemise, et Euroopa teedel ei hukuks \u00fchtegi inimest.", "imgurl": "", "title": "Liiklusj\u00e4relevalve- ja ennetuskampaaniad - Politsei- ja Piirivalveamet", "description": "Politsei liiklusj\u00e4relevalvet\u00f6\u00f6 p\u00f5him\u00f5tteid kajastava plaani \u00fcks osa on kampaaniap\u00f5hised tegevused, mille ajastus s\u00f5ltub v\u00e4lja kujunenud trendidel liikluspildis. Politsei p\u00f6\u00f6rab k\u00f5igile ohtlikele liikluseeskirja rikkumistele t\u00e4helepanu ka igap\u00e4evase liiklusj\u00e4relevalve t\u00f6\u00f6 k\u00e4igus, kuid statistika n\u00e4itab, et aastas on perioode, mil m\u00f5nele teemale tule...", "source_url": "https://www.politsei.ee/et/liiklusjaerelevalve-ja-ennetuskampaaniad"}}, {"content": {"chunk": "Raskeveokid on liikluses suurema ohu allikad. Politsei p\u00f6\u00f6rab liiklusj\u00e4relevalve k\u00e4igus t\u00e4helepanu nii juhi s\u00f5idu- ja puhkeajale, veoki tehnilisele seisundile, vajalikule dokumentatsiooni olemasolule, koorma kinnitusele kui ka s\u00f5iduki lubatud kaalule ja m\u00f5\u00f5tmetele.\n\nPimeda-aja saabudes peab jalak\u00e4ija end kindlasti autojuhile paremini m\u00e4rgatavaks tegema, sest h\u00e4maras on teedel n\u00e4htavus piiratud ning aastaajale iseloomulikud ilmastikutingimused nagu vihm, lumi ja udu segavad vaatev\u00e4lja veelgi. Autojuhid peavad s\u00f5iduv\u00f5tete valikul arvestama, et tee\u00e4\u00e4res v\u00f5ib liikuda jalak\u00e4ija ning olema valmis neist ohutult m\u00f6\u00f6duma.\n\nJoobes juhtimine on politsei t\u00e4helepanu all kogu Euroopas. Eelmisel aastal hukkus Eestis joobes juhi s\u00fc\u00fcl kokku 13 inimest.", "imgurl": "", "title": "Liiklusj\u00e4relevalve- ja ennetuskampaaniad - Politsei- ja Piirivalveamet", "description": "Politsei liiklusj\u00e4relevalvet\u00f6\u00f6 p\u00f5him\u00f5tteid kajastava plaani \u00fcks osa on kampaaniap\u00f5hised tegevused, mille ajastus s\u00f5ltub v\u00e4lja kujunenud trendidel liikluspildis. Politsei p\u00f6\u00f6rab k\u00f5igile ohtlikele liikluseeskirja rikkumistele t\u00e4helepanu ka igap\u00e4evase liiklusj\u00e4relevalve t\u00f6\u00f6 k\u00e4igus, kuid statistika n\u00e4itab, et aastas on perioode, mil m\u00f5nele teemale tule...", "source_url": "https://www.politsei.ee/et/liiklusjaerelevalve-ja-ennetuskampaaniad"}}]