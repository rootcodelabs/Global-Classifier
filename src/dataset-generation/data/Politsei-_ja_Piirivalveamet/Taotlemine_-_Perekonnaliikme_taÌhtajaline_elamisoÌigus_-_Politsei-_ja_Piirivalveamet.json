[{"content": {"chunk": "Taotlemine\nKuidas taotleda elamis\u00f5igust?\n\n- Esita n\u00f5utud dokumendid ja tasu riigil\u00f5iv.\n- Vastuse saad 3 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.\nKus saad elamis\u00f5igust taotleda?\n\nElamis\u00f5igust saad taotleda Politsei- ja Piirivalveameti teeninduses v\u00f5i e-posti teel digitaalselt allkirjastatult.\nKuidas taotleda elamis\u00f5igust Politsei- ja Piirivalveameti teeninduses?\nKui viibid Eestis, esita elamis\u00f5iguse taotlus Politsei- ja Piirivalveameti teeninduses.\nSelleks broneeri aeg veebis. (https://broneering.politsei.ee/)\nKas pead elamisloa taotlemiseks isiklikult kohale minema?\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed. S\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra elamisluba v\u00f5i elamis\u00f5igust taotlenud,\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.\nMilliseid dokumente on vaja, et taotleda t\u00e4htajalist elamis\u00f5igust pereliikme juurde Eestisse elama asumiseks?\nKui oled Euroopa Liidu kodaniku pereliige ja taotled endale t\u00e4htajalist elamis\u00f5igust Eestis, esita:", "imgurl": "", "title": "Taotlemine - Perekonnaliikme t\u00e4htajaline elamis\u00f5igus - Politsei- ja Piirivalveamet", "description": "Kuidas taotleda elamis\u00f5igust?. Esita n\u00f5utud dokumendid ja tasu riigil\u00f5iv. Vastuse saad 3 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamis\u00f5igust taotleda?. Elamis\u00f5igust saad taotleda Politsei- ja Piirivalveameti teeninduses v\u00f5i e-posti teel digitaalselt allkirjastatult. Kuidas taotleda elamis\u00f5igust Politsei- ja...", "source_url": "https://www.politsei.ee/et/juhend/perekonnaliikme-taehtajaline-elamisoigus/taotlemine"}}, {"content": {"chunk": "- t\u00e4htajalise elamis\u00f5iguse taotlus (https://www.politsei.ee/files/dokumendid/ankeedid/2023/to-top-taotlus-est-eng-27.12.2023.pdf?a5b2ac804a)\n- andmed l\u00e4hedaste sugulaste ja perekonnaliikmete kohta (https://www.politsei.ee/files/dokumendid/ankeedid/2023/elkpereliikmed-27.12.2023.pdf?f4aea5204c)\n- EL-i kodaniku kinnitus pereliikme elama asumiseks Eestisse (/files/dokumendid/ankeedid/2024_6/elkkinnitus-regrel-20170111.pdf?261e175e6f)\n- dokument, mis t\u00f5endab, et oled Euroopa Liidu kodaniku pereliige, n\u00e4iteks abielutunnistus, lapsendamist t\u00f5endav dokument v\u00f5i muu asjakohane dokument\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus\nMenetleja v\u00f5ib vajadusel paluda lisaandmeid v\u00f5i -dokumente.\n\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "Taotlemine - Perekonnaliikme t\u00e4htajaline elamis\u00f5igus - Politsei- ja Piirivalveamet", "description": "Kuidas taotleda elamis\u00f5igust?. Esita n\u00f5utud dokumendid ja tasu riigil\u00f5iv. Vastuse saad 3 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamis\u00f5igust taotleda?. Elamis\u00f5igust saad taotleda Politsei- ja Piirivalveameti teeninduses v\u00f5i e-posti teel digitaalselt allkirjastatult. Kuidas taotleda elamis\u00f5igust Politsei- ja...", "source_url": "https://www.politsei.ee/et/juhend/perekonnaliikme-taehtajaline-elamisoigus/taotlemine"}}]