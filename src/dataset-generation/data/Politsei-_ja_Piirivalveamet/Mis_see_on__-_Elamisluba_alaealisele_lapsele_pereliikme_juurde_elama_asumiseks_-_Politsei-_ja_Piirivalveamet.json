[{"content": {"chunk": "Mis see on?\nElamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart.\nElamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on sinu isikuandmed, elamisloa andmed, foto ja s\u00f5rmej\u00e4ljekujutised.\nVajad elamisluba pereliikme juurde Eestisse elama tulemiseks, kui:\n\n- oled v\u00e4lismaalane\n- sul ei ole muul alusel Eesti elamisluba.\nV\u00e4lismaalane on inimene, kes ei ole Eesti ega Euroopa Liidu kodanik (s.o Euroopa Liidu liikmesriikide, Islandi, Liechtensteini, Norra ega \u0160veitsi kodanik).\nSaad taotleda lapsele elamisluba, kui laps on alla 18-aastane v\u00e4lismaalane ja ta:\n\n- ei ole abielus\n- ei ela iseseisvat elu\n- ei ela eraldi perekonnas.\nSaad taotleda elamisluba oma alaealisele lapsele, kui laps on v\u00e4lismaalane ja sina oled Eesti riigi kodanik v\u00f5i elamisloa alusel Eestis elav v\u00e4lismaalane ning soovid, et ta tuleks sinu juurde Eestisse elama.\nLaps saab s\u00fcndides automaatselt elamisloa, kui:\n\n- tema vanem on v\u00e4lismaalane, kes elab Eestis elamisloa alusel\n- laps s\u00fcnnib Eestis v\u00f5i asub Eestisse elama 1 aasta jooksul p\u00e4rast s\u00fcndi\n- lapse s\u00fcnd Eestis v\u00f5i v\u00e4lisriigi s\u00fcnniandmed on registreeritud Eesti rahvastikuregistris.", "imgurl": "", "title": "Mis see on? - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5i...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks"}}, {"content": {"chunk": "Kui m\u00f5lemad vanemad on v\u00e4lismaalased, kes alles asuvad Eestisse elama, ning lapse s\u00fcnni hetkel ei olnud kummalgi vanemal Eesti elamisluba, tuleb ka alaealisele lapsele taotleda elamisluba.\nT\u00e4psemat infot lapse s\u00fcnni registreerimise v\u00f5i s\u00fcnni andmete kandmise kohta saad oma elukohaj\u00e4rgsest kohaliku omavalituse perekonnaseisuasutusest.\nKui laps saab elamisloa automaatselt, siis on kohustus taotleda talle elamisloakaart alates lapse 15-aastaseks saamisest.\nTaotle lapsele elamisloakaarti varem, kui soovid temaga reisida ja riigipiiri \u00fcletada.\nAlaealisele lapsele elamisloa taotlemiseks pead lapsevanemana vastama j\u00e4rgmistele tingimustele:", "imgurl": "", "title": "Mis see on? - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5i...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks"}}, {"content": {"chunk": "- Oled Eesti kodanik v\u00f5i v\u00e4lismaalane, kes elab Eestis elamisloa alusel.\n- Sinu elukoht on registreeritud Eesti rahvastikuregistris (https://www.eesti.ee/portaal/portaal.sisene?level=30&loc=%21rrteenus.avaldused%3Ftab%3Duusavaldus%26tutvustus%3D1%26aliik%3DA01) ja omad tegelikku eluruumi Eestis \u2013 see ei ole vajalik, kui saabud Eestisse koos pereliikmega, kelle juurde elama asud.\nElamisluba pereliikmega liitumiseks antakse kuni 5 aastaks, kuid mitte kauemaks kui kutsuja elamisloa kehtivusajaks.\nElamisluba pereliikmega liitumiseks v\u00f5ib pikendada kuni 10 aastaks korraga, kuid mitte kauemaks kui kutsuja elamisloa kehtivusajaks.\nSinu elamisloa kehtivusaeg s\u00f5ltub sellest, kui kaua kehtib selle isiku elamisluba, kes sind Eestisse kutsus, ja kutsuja ei ole Eesti kodanik.\nKui sinu pereliige, kes on v\u00e4lismaalane, soovib sind Eestis l\u00fchiajaliselt k\u00fclastada, siis peab tal olema selleks seaduslik alus. Seaduslik alus Eesti k\u00fclastamisel v\u00f5ib olla viisa, m\u00f5nede riikidega kehtib viisavabadus.", "imgurl": "", "title": "Mis see on? - Elamisluba alaealisele lapsele pereliikme juurde elama asumiseks - Politsei- ja Piirivalveamet", "description": "Elamisluba annab sulle v\u00f5imaluse tulla Eesti kodaniku v\u00f5i Eestis elamisloa alusel elava v\u00e4lismaalase kutsel Eestisse elama selleks, et liituda siin l\u00e4hedase pereliikmega, v\u00f5i koos temaga Eestisse saabudes siin \u00fchiselt elama asuda. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5i...", "source_url": "https://www.politsei.ee/et/juhend/elamisluba-alaealisele-lapsele-pereliikme-juurde-elama-asumiseks"}}]