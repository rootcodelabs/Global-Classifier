[{"content": {"chunk": "Taotlemine iseteeninduses\n(https://etaotlus.politsei.ee/#/login)\nIseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:\n\n- pilti\n- s\u00f5rmej\u00e4lgi\n- allkirjan\u00e4idist\n\nDigikioskis kasutamisel pead sisestama oma isikukoodi.\nIseteeninduses saab Eesti kodanik taotleda:\n\n- korduvat ID-kaarti t\u00e4iskasvanule\n- ID-kaarti alaealisele lapsele\nJuhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.\nIseteeninduses ID-kaardi taotlemiseks on vaja:", "imgurl": "", "title": "Taotlemine iseteeninduses - ID-kaardi taotlemine t\u00e4iskasvanule - Politsei- ja Piirivalveamet", "description": ". Iseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. Digikioskis kasutamisel pead sisestama oma isikukoodi. Iseteeninduses saab Eesti kodanik taotleda:. korduvat ID-kaarti t\u00e4iskasvanule. ID-kaarti alaealisele lapsele. Juhul, kui sinu nimi on muutunud, pe...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses"}}, {"content": {"chunk": "- ID-kaarti koos ID-kaardi lugejaga, mobiil-ID v\u00f5i internetipanka\n- ID-kaardi v\u00f5i mobiil-ID PIN-koode\n- n\u00f5uetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)\n- interneti\u00fchendusega arvutit\n- uusimat versiooni ID-tarkvarast (https://installer.id.ee/?lang=est)\nRiigil\u00f5ivud alates 1. jaanuar 2025\nID-kaart\nID-kaardi riigil\u00f5iv on iseteeninduses taotlemisel 35 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi riigil\u00f5iv iseteeninduses taotlemisel 15 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja ID-kaardi riigil\u00f5iv on iseteeninduses taotlemisel 15 \u20ac.\nID-kaardi taotlemisel kiirkorras on riigil\u00f5iv 250 \u20ac.\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nID-kaart ja Eesti kodaniku pass\nID-kaardi ja Eesti kodaniku passi riigil\u00f5iv on iseteeninduses taotlemisel 70\u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi ja Eesti kodaniku passi riigil\u00f5iv iseteeninduses taotlemisel 30 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning ID-kaardi ja Eesti kodaniku passi riigil\u00f5iv on iseteeninduses taotlemisel 30 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\n\n\nSertifikaatide peatamine 1777 v\u00f5i 677 3377", "imgurl": "", "title": "Taotlemine iseteeninduses - ID-kaardi taotlemine t\u00e4iskasvanule - Politsei- ja Piirivalveamet", "description": ". Iseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. Digikioskis kasutamisel pead sisestama oma isikukoodi. Iseteeninduses saab Eesti kodanik taotleda:. korduvat ID-kaarti t\u00e4iskasvanule. ID-kaarti alaealisele lapsele. Juhul, kui sinu nimi on muutunud, pe...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses"}}]