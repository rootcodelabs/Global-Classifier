[{"content": {"chunk": "Taotlemine\nElamisluba t\u00f6\u00f6tamiseks saad taotleda:\n\n- Eesti v\u00e4lisesinduses (http://vm.ee/en/node/1529) (n\u00e4iteks saatkonnas)\n- Politsei- ja Piirivalveameti teeninduses\nKui viibid v\u00e4lismaal, esita elamisloa taotlus Eesti v\u00e4lisesindusele. V\u00e4lisesinduste nimekirja leiad siit (http://vm.ee/en/node/1529) . Uuri taotluse esitamise reeglite kohta enne taotluse esitamist konkreetsest v\u00e4lisesindusest.\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg internetikeskkonnas (https://www.politsei.ee/et/kontakt/teeninduspunktid/kmb/index.dot) v\u00f5i numbril 612 3000.\nTaotluse esitamiseks pead asutusse kohale minema, et saaksid anda ka s\u00f5rmej\u00e4ljed. S\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 5 aastat tagasi, n\u00e4iteks olles varem juba korra elamisluba taotlenud\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus\nKui taotled endale Eestis t\u00f6\u00f6tamiseks elamisluba, esita:\n\n- t\u00e4idetud ankeet \u2013 t\u00e4htajalise elamisloa taotlus (/files/elamislubade-ankeedid/ee/tahtajaline-elamisluba.pdf)\n- t\u00e4idetud ankeet \u2013 andmed l\u00e4hedaste sugulaste ja perekonnaliikmete kohta (/files/elamislubade-ankeedid/ee/pereliikmete-andmed.pdf)\n- isikut t\u00f5endav dokument\n- 1 v\u00e4rvifoto m\u00f5\u00f5tmetega 40 \u00d7 50 mm\n- riigil\u00f5ivu tasumist t\u00f5endav dokument, n\u00e4iteks maksekorraldus\n\nMenetleja v\u00f5ib vajadusel paluda lisaandmeid v\u00f5i -dokumente.", "imgurl": "", "title": "Taotlemine - Oskust\u00f6\u00f6lisena t\u00f6\u00f6le asumine - Politsei- ja Piirivalveamet", "description": "Kus saad elamisluba taotleda?. Elamisluba t\u00f6\u00f6tamiseks saad taotleda:. Eesti v\u00e4lisesinduses (n\u00e4iteks saatkonnas). Politsei- ja Piirivalveameti teeninduses. Kuidas taotleda elamisluba v\u00e4lisesinduses?. Kui viibid v\u00e4lismaal, esita elamisloa taotlus Eesti v\u00e4lisesindusele. V\u00e4lisesinduste nimekirja leiad siit. Uuri taotluse esitamise reeglite kohta enne t...", "source_url": "https://www.politsei.ee/et/juhend/oskustoeoelisena-toeoele-asumine/taotlemine"}}]