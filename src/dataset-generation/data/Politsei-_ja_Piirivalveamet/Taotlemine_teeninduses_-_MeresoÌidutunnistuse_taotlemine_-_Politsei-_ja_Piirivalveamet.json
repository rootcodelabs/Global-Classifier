[{"content": {"chunk": "Taotlemine teeninduses\nMeres\u00f5idutunnistuse taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument ja t\u00f6\u00f6andja kinnitus, et t\u00f6\u00f6tad v\u00f5i asud t\u00f6\u00f6le v\u00f5i praktikale laevale.\nT\u00f6\u00f6andja puudumisel esita T\u00f6\u00f6tukassa teatis, et oled p\u00f6\u00f6rdunud Eesti T\u00f6\u00f6tukassa poole sooviga saada t\u00f6\u00f6keskse n\u00f5ustamise teenust ja otsid t\u00f6\u00f6d meremehena.\nT\u00f6\u00f6andja kinnitusel v\u00f5i Eesti T\u00f6\u00f6tukassa teatisel peab olema v\u00e4ljaandja nimi, v\u00e4ljaandmise kuup\u00e4ev ja number. Dokumendi taotlemiseks peab teatis olema kehtiv 3 kuud teatise v\u00e4ljaandmise p\u00e4evast alates.\nSoovi korral saad dokumendi taotlemiseks teeninduses aja broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nMeres\u00f5idutunnistuse taotlemine tavakorras\nTavakorras meres\u00f5idutunnistuse tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nMeres\u00f5idutunnistuse taotlemine kiirkorras\nKiirkorras taotletud meres\u00f5idutunnistuse tegemine v\u00f5tab aega maksimaalselt 2 t\u00f6\u00f6p\u00e4eva. Meres\u00f5idutunnistuse k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nKiirkorras on v\u00f5imalik meres\u00f5idutunnistuse taotlus esitada k\u00f5igis teenindustes, kuid dokumendi saab k\u00e4tte ainult Tallinna teenindustes.\nS\u00f5rmej\u00e4lgede andmine\nMeres\u00f5idutunnistuse taotlemisel tuleb sul anda s\u00f5rmej\u00e4ljed.\nMeres\u00f5idutunnistuse k\u00e4ttesaamise volitus\nKui tahad oma dokumendile j\u00e4rele saata enda poolt volitatud inimese, siis tuleks seda otsustada taotluse esitamisel ja esitada volitus taotluse esitamisel teeninduses.", "imgurl": "", "title": "Taotlemine teeninduses - Meres\u00f5idutunnistuse taotlemine - Politsei- ja Piirivalveamet", "description": "Meres\u00f5idutunnistuse taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument ja t\u00f6\u00f6andja kinnitus, et t\u00f6\u00f6tad v\u00f5i asud t\u00f6\u00f6le v\u00f5i praktikale laevale. T\u00f6\u00f6andja puudumisel esita T\u00f6\u00f6tukassa teatis, et oled p\u00f6\u00f6rdunud Eesti T\u00f6\u00f6tukassa poole sooviga saada t\u00f6\u00f6keskse n\u00f5ustamise teenust ja otsid t\u00f6\u00f6d meremehena. T\u00f6\u00f6andja kinnitus...", "source_url": "https://www.politsei.ee/et/juhend/meresoidutunnistuse-taotlemine/taotlemine-teeninduses"}}, {"content": {"chunk": "Volitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana meres\u00f5idutunnistus.\nDokumendifoto\nMeres\u00f5idutunnistuse taotlemiseks on vaja \u00fchte v\u00e4rvifotot.\nVaata dokumendifoto n\u00f5udeid ja soovitusi. (https://www.politsei.ee/et/dokumendifoto-nouded-ja-juhised)\nDokumendifoto tegemine teeninduses\nK\u00f5igis teenindustes (v.a Keilas) saab digikioskis teha tasuta dokumendifoto.\nDigitaalse dokumendifoto saatmine\nSoovi korral on v\u00f5imalik digitaalne dokumendifoto saata e-postiga aadressil .\nVaata dokumendifoto n\u00f5udeid ja soovitusi. (https://www.politsei.ee/et/dokumendifoto-nouded-ja-juhised)\nRiigil\u00f5ivud alates 1. jaanuar 2025\nMeres\u00f5idutunnistuse riigil\u00f5iv on 60 \u20ac.\nMeres\u00f5idutunnistuse taotlemisel kiirkorras on riigil\u00f5iv 250 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot soodsam.\nRiigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - Meres\u00f5idutunnistuse taotlemine - Politsei- ja Piirivalveamet", "description": "Meres\u00f5idutunnistuse taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument ja t\u00f6\u00f6andja kinnitus, et t\u00f6\u00f6tad v\u00f5i asud t\u00f6\u00f6le v\u00f5i praktikale laevale. T\u00f6\u00f6andja puudumisel esita T\u00f6\u00f6tukassa teatis, et oled p\u00f6\u00f6rdunud Eesti T\u00f6\u00f6tukassa poole sooviga saada t\u00f6\u00f6keskse n\u00f5ustamise teenust ja otsid t\u00f6\u00f6d meremehena. T\u00f6\u00f6andja kinnitus...", "source_url": "https://www.politsei.ee/et/juhend/meresoidutunnistuse-taotlemine/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\nAbielu, lahutus v\u00f5i nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .", "imgurl": "", "title": "Taotlemine teeninduses - Meres\u00f5idutunnistuse taotlemine - Politsei- ja Piirivalveamet", "description": "Meres\u00f5idutunnistuse taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument ja t\u00f6\u00f6andja kinnitus, et t\u00f6\u00f6tad v\u00f5i asud t\u00f6\u00f6le v\u00f5i praktikale laevale. T\u00f6\u00f6andja puudumisel esita T\u00f6\u00f6tukassa teatis, et oled p\u00f6\u00f6rdunud Eesti T\u00f6\u00f6tukassa poole sooviga saada t\u00f6\u00f6keskse n\u00f5ustamise teenust ja otsid t\u00f6\u00f6d meremehena. T\u00f6\u00f6andja kinnitus...", "source_url": "https://www.politsei.ee/et/juhend/meresoidutunnistuse-taotlemine/taotlemine-teeninduses"}}]