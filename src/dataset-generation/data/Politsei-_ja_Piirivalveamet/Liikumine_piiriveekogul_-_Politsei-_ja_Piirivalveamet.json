[{"content": {"chunk": "30. juulil. 2021 muutub piiriveekogule mineku registreerimise number. Uus number SMSi saatmiseks on +372 57000001.\nEnne piiriveekogule minekut:\n\n- Veendu, et tead, kust riigipiir (ajutine kontrolljoone) kulgeb\n- Tee endale selgeks piiriveekogul kehtivad eeskirjad\n- Teavita veele minekust enda l\u00e4hedasi\n- V\u00f5ta kaasa sidevahend ja dokumendid\n- Registreeri piiriveekogule minek veebilehel www.piiriveekogu.ee (http://www.piiriveekogu.ee)\n- \u00c4ra viibi veekogul alkoholijoobes\n- J\u00e4lgi ilmateadet\n- Piirivalvel on \u00f5igus kehtestada piiriveekogudel mineku keeld.\n- Veendu, et ujuvvahendi varustus vastab n\u00f5uetele ning selle navigatsiooniseade on korras\n- Piiriveekogult lahkudes lukusta ujuvvahend\n- Veematkade, v\u00f5istluste, \u00f5ppuste ja muude \u00fcrituste korraldamine piiriveekogudel", "imgurl": "", "title": "Liikumine piiriveekogul - Politsei- ja Piirivalveamet", "description": ". 30. juulil. 2021 muutub piiriveekogule mineku registreerimise number. Uus number SMSi saatmiseks on +372 57000001. Enne piiriveekogule minekut:. Veendu, et tead, kust riigipiir (ajutine kontrolljoone) kulgeb. Tee endale selgeks piiriveekogul kehtivad eeskirjad. Teavita veele minekust enda l\u00e4hedasi. V\u00f5ta kaasa sidevahend ja dokumendid. Registreeri...", "source_url": "https://www.politsei.ee/et/liikumine-piiriveekogul"}}, {"content": {"chunk": "Ujuvvahendid v\u00f5ivad Peipsi j\u00e4rvel l\u00e4heneda kuni 200 meetri kaugusele riigipiirist.\nNarva veehoidlal, L\u00e4mmij\u00e4rvel ja Pihkva j\u00e4rvel v\u00f5ivad ujuvvahendid l\u00e4heneda kuni 50 meetri kaugusele riigipiirist.\nVaniku, Pattina, Kriiva ja Pabra j\u00e4rvel v\u00f5ivad ujuvvahendid l\u00e4heneda kuni 20 meetri kaugusele riigipiirist.\nKalap\u00fc\u00fck ja j\u00e4\u00e4l viibimine on lubatud Narva j\u00f5el, Vaniku, Pattina, Kriiva ja Pabra j\u00e4rvel kuni 20 meetri kaugusel riigipiirist.\nNarva veehoidlal, L\u00e4mmij\u00e4rvel ja Pihkva j\u00e4rvel on kalap\u00fc\u00fck ja j\u00e4\u00e4l viibimine lubatud kuni 50 meetri kaugusel riigipiirist.\nNarva lahel ja Peipsi j\u00e4rvel on kalap\u00fc\u00fck ja j\u00e4\u00e4l viibimine lubatud kuni 200 meetri kaugusel riigipiirist.\nKalap\u00fc\u00fcgihasardis ei panda \u00fcmbritsevat keskkonda t\u00e4hele ning transpordivahenditega m\u00f6\u00f6da nt j\u00e4\u00e4d liikudes s\u00f5idetakse piirit\u00e4histe vahelt l\u00e4bi. Sellega rikutakse piirire\u017eiimi ja \u00fcletatakse ebaseaduslikult riigipiiri. Talvisel ajal nt j\u00e4\u00e4le kalastama minnes j\u00e4lgige vastavat piirire\u017eiimiala m\u00e4rgistust. Piiriveekogudel on m\u00f5tteline joon, mis on t\u00e4histatud poide v\u00f5i muude t\u00e4histega. P\u00fcsiva j\u00e4\u00e4katte tekkimisel t\u00e4histatakse talveperioodil kalap\u00fc\u00fcgiks ja j\u00e4\u00e4l viibimiseks piirire\u017eiimi ehk keelatud ala Peipsi j\u00e4rvel kuni 200m ja L\u00e4mmij\u00e4rvel ning Pihkva j\u00e4rvel kuni 50m enne v\u00e4lispiiri ehk ajutist kontrolljoont.", "imgurl": "", "title": "Liikumine piiriveekogul - Politsei- ja Piirivalveamet", "description": ". 30. juulil. 2021 muutub piiriveekogule mineku registreerimise number. Uus number SMSi saatmiseks on +372 57000001. Enne piiriveekogule minekut:. Veendu, et tead, kust riigipiir (ajutine kontrolljoone) kulgeb. Tee endale selgeks piiriveekogul kehtivad eeskirjad. Teavita veele minekust enda l\u00e4hedasi. V\u00f5ta kaasa sidevahend ja dokumendid. Registreeri...", "source_url": "https://www.politsei.ee/et/liikumine-piiriveekogul"}}, {"content": {"chunk": "Ujumine Narva j\u00f5es ja Narva veehoidlas on lubatud ainult selleks etten\u00e4htud kohtades, p\u00e4evasel ajal ning kaldast tohib eemalduda kuni vastava m\u00e4rgistuseni. \u00d6isel ajal (pool tundi p\u00e4rast p\u00e4ikese loojumist ja kuni pool tundi enne p\u00e4ikese t\u00f5usu) on Narva j\u00f5el ja Narva veehoidlal viibimine keelatud. Keelatud on viibida Narva j\u00f5e kuivs\u00e4ngis alates veehoidla tammist kuni raudteesillani. Narva j\u00f5es ja Narva veehoidlas asuvatele saartele minek ja seal viibimine on lubatud ainult koosk\u00f5lastatult Ida Prefektuuriga.\n\n\n- isikut t\u00f5endav dokument\n- ujuvvahendi ja selle juhtimis\u00f5igust t\u00f5endavad dokumendid\n- kalastama minnes p\u00fc\u00fcgi\u00f5igust kinnitavad dokumendid\n- transpordivahendi registreerimist ja juhtimis\u00f5igust t\u00f5endavad dokumendid.\n\nSelleks loo kasutajaprofiil veebilehel www.piiriveekogu.ee (http://www.piiriveekogu.ee) . P\u00e4rast kasutajaprofiili loomist saab veekogule mineku registreerida sealsamas veebilehel v\u00f5i saates SMS numbrile +372 57000001. SMS teel registreerimiseks saada veekogule minnes SMS tekstiga \"Algus\" v\u00f5i \"A\" ning veekogult tagasi tulles tekstiga \"Lopp\" v\u00f5i \"L\"\nKui registreerimine piiriveekogu.ee kaudu ei \u00f5nnestu, on v\u00f5imalik helistada vastutavasse kordonisse ja piiriveekogule minek ja sealt tagasitulek telefonitsi registreerida.\nNarva kordon 3331580 Mustvee kordon 3331670 Saatse kordon 7861770 Piusa kordon 7861760\n\n\n\n\nInfot j\u00e4\u00e4olude kohta saab l\u00e4himast kordonist. J\u00e4\u00e4lemineku keelu eesm\u00e4rk on s\u00e4\u00e4sta elusid. Statistika n\u00e4itab, et p\u00e4rast seda, kui piirivalvele anti \u00f5igus j\u00e4rvelemineku keeld kehtestada, on oluliselt v\u00e4henenud \u00f5nnetuste arv piiriveekogudel.", "imgurl": "", "title": "Liikumine piiriveekogul - Politsei- ja Piirivalveamet", "description": ". 30. juulil. 2021 muutub piiriveekogule mineku registreerimise number. Uus number SMSi saatmiseks on +372 57000001. Enne piiriveekogule minekut:. Veendu, et tead, kust riigipiir (ajutine kontrolljoone) kulgeb. Tee endale selgeks piiriveekogul kehtivad eeskirjad. Teavita veele minekust enda l\u00e4hedasi. V\u00f5ta kaasa sidevahend ja dokumendid. Registreeri...", "source_url": "https://www.politsei.ee/et/liikumine-piiriveekogul"}}, {"content": {"chunk": "K\u00f5ik isikud peavad piiriv\u00f6\u00f6ndis ja piiriveekogul elluviidavast tegevusest teavitama Politsei- ja Piirivalveametit v\u00e4hemalt 72 tundi enne tegevuse toimumist, kui nende tegevus v\u00f5ib takistada v\u00e4lispiiri valvamist v\u00f5i h\u00e4irida piirirahu. Tegevusest teavitamisel tuleb esitada Politsei- ja Piirivalveametile oma ees- ja perekonnanimi, kontaktandmed, tegevuse toimumise aeg ja koht ning tegevuse kirjeldus ja selle asjaolud.\nV\u00e4lispiiri valvamist takistavad v\u00f5i piirirahu h\u00e4irivad tegevused piiriv\u00f6\u00f6ndis on l\u00f5hkamist\u00f6\u00f6, kaevandust\u00f6\u00f6, mehitamata \u00f5hus\u00f5iduki k\u00e4itamine, \u00f5ppus, ajujaht, v\u00f5istlus, muu \u00fcritus v\u00f5i tegevus, mis v\u00f5ib takistada v\u00e4lispiiri valvamist v\u00f5i h\u00e4irida piirirahu.\nV\u00e4lispiiri valvamist takistavad v\u00f5i piirirahu h\u00e4irivad tegevused piiriveekogul on l\u00f5hkamist\u00f6\u00f6, mehitamata \u00f5hus\u00f5iduki k\u00e4itamine, allveetegevus, j\u00e4\u00e4tee rajamine, \u00f5ppus, v\u00f5istlus, muu \u00fcritus v\u00f5i tegevus, mis v\u00f5ib takistada v\u00e4lispiiri valvamist v\u00f5i h\u00e4irida piirirahu.", "imgurl": "", "title": "Liikumine piiriveekogul - Politsei- ja Piirivalveamet", "description": ". 30. juulil. 2021 muutub piiriveekogule mineku registreerimise number. Uus number SMSi saatmiseks on +372 57000001. Enne piiriveekogule minekut:. Veendu, et tead, kust riigipiir (ajutine kontrolljoone) kulgeb. Tee endale selgeks piiriveekogul kehtivad eeskirjad. Teavita veele minekust enda l\u00e4hedasi. V\u00f5ta kaasa sidevahend ja dokumendid. Registreeri...", "source_url": "https://www.politsei.ee/et/liikumine-piiriveekogul"}}]