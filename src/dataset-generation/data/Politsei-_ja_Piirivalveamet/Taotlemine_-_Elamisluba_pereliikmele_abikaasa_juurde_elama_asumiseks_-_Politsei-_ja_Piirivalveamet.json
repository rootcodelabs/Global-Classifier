[{"content": {"chunk": "Taotlemine\n\n- Kogu kokku vajalikud dokumendid.\n- Esita n\u00f5utud dokumendid ja tasu riigil\u00f5iv.\n- Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.\nElamisluba saad taotleda:\n\n- Eesti v\u00e4lisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)\n- Politsei- ja Piirivalveameti teeninduses (https://www.politsei.ee/et/asukohad/teenindused) .\nKui tead juba enne Eestisse saabumist, et soovid siia pikemaks ajaks elama j\u00e4\u00e4da, soovitame taotleda elamisluba v\u00e4lismaal olles, v\u00e4lisesinduse kaudu.\nKui viibid v\u00e4lismaal, esita elamisloa taotlus Eesti v\u00e4lisesindusele. Uuri taotluse esitamise reeglite kohta enne taotluse esitamist konkreetsest v\u00e4lisesindusest.\nV\u00e4lisesinduste nimekiri (https://vm.ee/konsulaar-viisa-ja-reisiinfo/eesti-vabariigi-valisesindused) .\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) v\u00f5i numbril 612 3000.\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed.\nS\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra elamisluba taotlenud,\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.\nKui taotled elamisluba abikaasa juurde Eestisse elama asumiseks, esita:", "imgurl": "", "title": "Taotlemine - Elamisluba pereliikmele abikaasa juurde elama asumiseks - Politsei- ja Piirivalveamet", "description": "Kuidas taotleda elamisluba elama asumiseks abikaasa juurde?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba saad taotleda:. Eesti v\u00e4lisesinduses. Politsei- ja Piirivalveameti teeninduses. Kui ...", "source_url": "https://www.politsei.ee/et/juhend/elamisluba-pereliikmele-abikaasa-juurde-elama-asumiseks/taotlemine"}}, {"content": {"chunk": "- t\u00e4idetud ankeet \u2013 t\u00e4htajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)\n- t\u00e4idetud ankeet \u2013 andmed l\u00e4hedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5)\n- t\u00e4idetud ankeet \u2013 abikaasa kutse, mille t\u00e4idab ja allkirjastab abikaasa, kelle juurde elamisluba taotletakse (/files/dokumendid/ankeedid/2023/abikaasa-kutse-est-27.12.2023.pdf?b312ff9c32)\n- abielu s\u00f5lmimist t\u00f5endav dokument, kui abielu on s\u00f5lmitud v\u00e4lisriigis, mitte Eestis,\n- eluloolised andmed (/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\n\nMenetleja v\u00f5ib vajadusel paluda lisaandmeid v\u00f5i -dokumente.\nLoe v\u00e4lisriigis v\u00e4lja antud dokumentide n\u00f5uete kohta (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .", "imgurl": "", "title": "Taotlemine - Elamisluba pereliikmele abikaasa juurde elama asumiseks - Politsei- ja Piirivalveamet", "description": "Kuidas taotleda elamisluba elama asumiseks abikaasa juurde?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba saad taotleda:. Eesti v\u00e4lisesinduses. Politsei- ja Piirivalveameti teeninduses. Kui ...", "source_url": "https://www.politsei.ee/et/juhend/elamisluba-pereliikmele-abikaasa-juurde-elama-asumiseks/taotlemine"}}]