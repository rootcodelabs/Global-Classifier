[{"content": {"chunk": "Alates 1. jaanuarist 2025 on k\u00f5ige soodsam ja mugavam on taotleda dokument iseteeninduses ning tellida see k\u00e4ttesaamiseks Selverisse.\nLeia endale l\u00e4him Selver. (https://www.politsei.ee/et/dokumendi-kaettesaamine-kaupluses)\nVaata arvutusk\u00e4iku ID-kaardi n\u00e4itel:\n\n- T\u00e4iskasvanu, kes taotleb ID-kaarti iseteeninduses ja soovib seda k\u00e4tte saada Selveris, tasub riigil\u00f5ivu 25 eurot. Selverist dokumendi k\u00e4ttesaamisel lisandub teenustasu 8 eurot. Kokku maksab k\u00f5ik 33 eurot.\n- T\u00e4iskasvanu, kes taotleb ID-kaarti iseteeninduses ja soovib seda k\u00e4tte saada teeninduses, tasub riigil\u00f5ivu 35 eurot.\n- T\u00e4iskasvanu, kes taotleb ID-kaarti teeninduses ja soovib seda k\u00e4tte saada Selveris, tasub riigil\u00f5ivu 35 eurot. Selverist dokumendi k\u00e4ttesaamisel lisandub teenustasu 8 eurot. Kokku maksab k\u00f5ik 43 eurot.\n- T\u00e4iskasvanu, kes taotleb ID-kaarti teeninduses ja soovib seda k\u00e4tte saada teeninduses, tasub riigil\u00f5ivu 45 eurot.\nValides dokumendi k\u00e4ttesaamise kohaks Selveri, on riigil\u00f5iv t\u00e4iskasvanutele 10 eurot ja soodustatud gruppidele 5 eurot soodsam. Dokumenti on v\u00f5imalik k\u00e4tte saada Selverites \u00fcle Eesti, mis on avatud iga p\u00e4ev hilis\u00f5htuni ja ka n\u00e4dalavahetusel. PPA teenindussaalid on avatud vaid t\u00f6\u00f6p\u00e4eviti ning suletakse juba kell 17.", "imgurl": "", "title": "Telli dokument Selverisse! - Politsei- ja Piirivalveamet", "description": "Alates 1. jaanuarist 2025 on k\u00f5ige soodsam ja mugavam on taotleda dokument iseteeninduses ning tellida see k\u00e4ttesaamiseks Selverisse. Leia endale l\u00e4him Selver. Vaata arvutusk\u00e4iku ID-kaardi n\u00e4itel:. T\u00e4iskasvanu, kes taotleb ID-kaarti iseteeninduses ja soovib seda k\u00e4tte saada Selveris, tasub riigil\u00f5ivu 25 eurot. Selverist dokumendi k\u00e4ttesaamisel lisa...", "source_url": "https://www.politsei.ee/et/telli-dokument-selverisse"}}, {"content": {"chunk": "Selverist saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument.\nKui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks peab kaasas olema veel kehtiv ID-kaart.\nSelverist dokumendi k\u00e4ttesaamise hinnad\n\u00dcle 18-aastastele maksab Selverist dokumendi k\u00e4ttesaamine 8 eurot iga dokumendi kohta.\nSoodustatud gruppidele maksab Selverist dokumendi k\u00e4ttesaamine 4,8 eurot iga dokumendi kohta.\nTeenuse eest saab tasuda Selveri infoletis dokumendi k\u00e4ttesaamisel.", "imgurl": "", "title": "Telli dokument Selverisse! - Politsei- ja Piirivalveamet", "description": "Alates 1. jaanuarist 2025 on k\u00f5ige soodsam ja mugavam on taotleda dokument iseteeninduses ning tellida see k\u00e4ttesaamiseks Selverisse. Leia endale l\u00e4him Selver. Vaata arvutusk\u00e4iku ID-kaardi n\u00e4itel:. T\u00e4iskasvanu, kes taotleb ID-kaarti iseteeninduses ja soovib seda k\u00e4tte saada Selveris, tasub riigil\u00f5ivu 25 eurot. Selverist dokumendi k\u00e4ttesaamisel lisa...", "source_url": "https://www.politsei.ee/et/telli-dokument-selverisse"}}]