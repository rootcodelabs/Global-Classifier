[{"content": {"chunk": "Taotlemine\n\n- Juhend \u00f5pilastele elamisloa taotlemisel (inglise keeles) (/files/2023-10/student-guide.pdf?18710b88f4)\nElamisluba \u00f5ppimiseks saad taotleda:\n\n- Eesti v\u00e4lisesinduses (http://vm.ee/en/consular-visa-and-travel-information/estonian-representations-around-world)\n- Politsei- ja Piirivalveameti teeninduses (https://www.politsei.ee/et/asukohad/teenindused)\nKui viibid v\u00e4lismaal, taotle esmalt viisa Eestisse tulekuks ja alusta elamisloa taotlemist Eestisse j\u00f5udes. Uuri taotluse esitamise reeglite kohta enne taotluse esitamist konkreetsest v\u00e4lisesindusest.\nV\u00e4lisesinduste nimekiri (http://vm.ee/en/node/1529) .\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) .\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed. S\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra elamisluba taotlenud\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.", "imgurl": "", "title": "Taotlemine - Elamisluba \u00f5ppimiseks v\u00e4lismaalasele - Politsei- ja Piirivalveamet", "description": "Kasulik infomaterjal. Juhend \u00f5pilastele elamisloa taotlemisel (inglise keeles). Kus saad elamisluba taotleda?. Elamisluba \u00f5ppimiseks saad taotleda:. Eesti v\u00e4lisesinduses. Politsei- ja Piirivalveameti teeninduses. Kuidas taotleda v\u00e4lisesinduses?. Kui viibid v\u00e4lismaal, taotle esmalt viisa Eestisse tulekuks ja alusta elamisloa taotlemist Eestisse j\u00f5ud...", "source_url": "https://www.politsei.ee/et/juhend/elamisluba-oppimiseks-vaelismaalasele/taotlemine"}}, {"content": {"chunk": "- Kui oled alla 15-aastane, taotleb sulle elamisluba Eestis \u00f5ppimiseks sinu seaduslik esindaja, n\u00e4iteks ema v\u00f5i isa. Kui taotluse esitab \u00fcks vanem, tuleb esitada teise vanema notariaalselt kinnitatud n\u00f5usolek selle kohta, et v\u00f5id Eestisse elama asuda.\n- Kui oled 15\u201318-aastane, saad elamisluba Eestis \u00f5ppimiseks taotleda ise. Taotlusele tuleb lisada m\u00f5lema vanema notariaalselt kinnitatud n\u00f5usolek selle kohta, et v\u00f5id Eestisse elama asuda.\n- Kui oled t\u00e4iskasvanu, saad elamisluba Eestisse \u00f5ppima asumiseks taotleda ise.\nKui taotled endale Eestis \u00f5ppimiseks elamisluba, esita:\n\n- t\u00e4idetud ankeet \u2013 t\u00e4htajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)\n- t\u00e4idetud ankeet \u2013 andmed l\u00e4hedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5)\n- eluloolised andmed (/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus\nMenetleja v\u00f5ib vajadusel paluda lisaandmeid v\u00f5i -dokumente.\nKui taotled elamisluba Eestis \u00f5ppimiseks oma lapsele, lisa eelpool nimetatud dokumentidele:", "imgurl": "", "title": "Taotlemine - Elamisluba \u00f5ppimiseks v\u00e4lismaalasele - Politsei- ja Piirivalveamet", "description": "Kasulik infomaterjal. Juhend \u00f5pilastele elamisloa taotlemisel (inglise keeles). Kus saad elamisluba taotleda?. Elamisluba \u00f5ppimiseks saad taotleda:. Eesti v\u00e4lisesinduses. Politsei- ja Piirivalveameti teeninduses. Kuidas taotleda v\u00e4lisesinduses?. Kui viibid v\u00e4lismaal, taotle esmalt viisa Eestisse tulekuks ja alusta elamisloa taotlemist Eestisse j\u00f5ud...", "source_url": "https://www.politsei.ee/et/juhend/elamisluba-oppimiseks-vaelismaalasele/taotlemine"}}, {"content": {"chunk": "- oma isikut t\u00f5endav dokument\n- esindus\u00f5igust t\u00f5endav dokument, n\u00e4iteks lapse s\u00fcnnitunnistus\n- teise vanema notariaalselt kinnitatud n\u00f5usolek selle kohta, et laps v\u00f5ib Eestisse elama asuda.\nKontrolli, kas lapse s\u00fcnnitunnistus vajab formaliseerimist (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nPalun esita k\u00f5ik eelpool nimetatud dokumendid ja lisaks ka praktikalepingu koopia.\nPalun esita k\u00f5ik eelpool nimetatud dokumendid ja lisaks ka vabatahtliku teenistuse lepingu koopia.", "imgurl": "", "title": "Taotlemine - Elamisluba \u00f5ppimiseks v\u00e4lismaalasele - Politsei- ja Piirivalveamet", "description": "Kasulik infomaterjal. Juhend \u00f5pilastele elamisloa taotlemisel (inglise keeles). Kus saad elamisluba taotleda?. Elamisluba \u00f5ppimiseks saad taotleda:. Eesti v\u00e4lisesinduses. Politsei- ja Piirivalveameti teeninduses. Kuidas taotleda v\u00e4lisesinduses?. Kui viibid v\u00e4lismaal, taotle esmalt viisa Eestisse tulekuks ja alusta elamisloa taotlemist Eestisse j\u00f5ud...", "source_url": "https://www.politsei.ee/et/juhend/elamisluba-oppimiseks-vaelismaalasele/taotlemine"}}]