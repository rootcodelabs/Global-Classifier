[{"content": {"chunk": "Alates 1. maist 2024 on Narva piiripunkt avatud p\u00e4evasel ajal 7:00 \u2013 23:00\nSel ajal on Narva piiripunkti kaudu v\u00f5imalik piiri \u00fcletada jalak\u00e4ijatel.\nS\u00f5idukitega piiri\u00fcletuseks tuleb kasutada teisi piiripunkte, samuti tuleb kasutada teisi piiripunkte piiri \u00fcletamiseks \u00f6isel ajal.\nPolitsei- ja Piirivalveamet ei soovita Venemaad k\u00fclastada.\nK\u00fcsimused - vastused\nKas Narva-Ivangorod piirpunkt suletakse?\nAlates 1. veebruarist 2024 suleti piiripunkt s\u00f5idukitele ning alates 1. maist 2024 suletakse Narva piiripunkt \u00f6iseks ajaks.\nPiiri on v\u00f5imalik \u00fcletada p\u00e4evasel ajal ja jalgsi.\nKuidas ma \u00f6\u00f6sel v\u00f5i autoga tagasi Eestisse saan?\nTagasi Eestisse saab avatud piiripunktide kaudu. Info piiripunktide lahtiolekuaegade kohta on leitav siit: https://www.politsei.ee/et/piiripunktid (https://www.politsei.ee/et/piiripunktid)\nMis ajal Narva-Ivangorodi piiripunkt uuesti s\u00f5idukitele avatakse ning millal saab j\u00e4lle piiri \u00fcletada \u00f6\u00f6p\u00e4ev l\u00e4bi?\nS\u00f5idukitele on piiri\u00fcletus suletud Venemaa otsusel ning nende s\u00f5nul selleks, et teha ehitust\u00f6id Ivangorodi piiripunktis. PPA ei tea, kui kaua see aega v\u00f5ib v\u00f5tta.\nOtsus Narva piiripunkt \u00f6\u00f6seks sulgeda on tehtud t\u00e4htajatult.\nKust ma saan s\u00f5idukiga Venemaale v\u00f5i sealt tagasi?\nS\u00f5idukitel v\u00f5imalik piiri \u00fcletada Koidula ja Luhamaa piiripunktide kaudu.\nKas Koidulas/Luhamaal v\u00f5ib Venemaa ka piirata s\u00f5idukitega piiri\u00fcletust?\nHetkel meile sellist infot antud ei ole, kuid Venemaa v\u00f5ib teha otsuseid ootamatult ning seet\u00f5ttu ei soovita politsei Venemaale reisida.\nIvangorodi piiripunktis ehitust\u00f6id ei tehta. Miks s\u00f5idukiga piiri \u00fcletada ei saa?", "imgurl": "", "title": "Narva piiripunkti t\u00f6\u00f6korraldus - Politsei- ja Piirivalveamet", "description": ". Alates 1. maist 2024 on Narva piiripunkt avatud p\u00e4evasel ajal 7:00 \u2013 23:00. Sel ajal on Narva piiripunkti kaudu v\u00f5imalik piiri \u00fcletada jalak\u00e4ijatel. S\u00f5idukitega piiri\u00fcletuseks tuleb kasutada teisi piiripunkte, samuti tuleb kasutada teisi piiripunkte piiri \u00fcletamiseks \u00f6isel ajal. Politsei- ja Piirivalveamet ei soovita Venemaad k\u00fclastada. K\u00fcsimused...", "source_url": "https://www.politsei.ee/et/narva-piiripunkti-toeoekorraldus"}}, {"content": {"chunk": "Politsei l\u00e4htub piiripunkti t\u00f6\u00f6d korraldades Venemaalt ametlikult saadetud infost ning ei oska kommenteerida seda, millal ehitust\u00f6\u00f6d p\u00e4riselt algavad.", "imgurl": "", "title": "Narva piiripunkti t\u00f6\u00f6korraldus - Politsei- ja Piirivalveamet", "description": ". Alates 1. maist 2024 on Narva piiripunkt avatud p\u00e4evasel ajal 7:00 \u2013 23:00. Sel ajal on Narva piiripunkti kaudu v\u00f5imalik piiri \u00fcletada jalak\u00e4ijatel. S\u00f5idukitega piiri\u00fcletuseks tuleb kasutada teisi piiripunkte, samuti tuleb kasutada teisi piiripunkte piiri \u00fcletamiseks \u00f6isel ajal. Politsei- ja Piirivalveamet ei soovita Venemaad k\u00fclastada. K\u00fcsimused...", "source_url": "https://www.politsei.ee/et/narva-piiripunkti-toeoekorraldus"}}]