[{"content": {"chunk": "K\u00e4ttesaamine\nAja broneerimine teeninduses\nTeeninduses dokumendi k\u00e4ttesaamiseks on v\u00f5imalik aeg broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nK\u00e4ttesaamine kaupluses\nKaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument.\nKui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks peab kaasas olema veel kehtiv ID-kaart.\nKui kehtivat dokumenti ei ole, saadetakse dokument kliendi kirjaliku avalduse alusel v\u00e4ljastamiseks PPA teenindusse. Saatmine on kliendi jaoks tasuline.\nLapse dokumendi saab kauplusest k\u00e4tte see lapsevanem, kes lapsele dokumenditaotluse esitas.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\nKaupluses dokumendi k\u00e4ttesaamine on tasuline. Teenuse eest saab tasuda dokumendi k\u00e4ttesaamisel teenusepakkuja juures.\nDokument on v\u00f5imalik k\u00e4tte saada kindlates kauplustes nende lahtiolekuaegadel.\nVaata kaupluste nimekirja. (https://www.politsei.ee/et/dokumendi-kaettesaamine-kaupluses)\nKaupluses dokumendi k\u00e4ttesaamise hinnad\n\u00dcle 18-aastastele maksab dokumendi k\u00e4ttesaamine 8 eurot iga dokumendi kohta.\nAlla 18-aastastele maksab dokumendi k\u00e4ttesaamine 4,8 eurot iga dokumendi kohta.\n\u00dcldtingimustel vanaduspensionini j\u00f5udnutele ja puudega inimestele maksab dokumendi k\u00e4ttesaamine 4,8 eurot iga dokumendi kohta.\nElamisloakaardi taotlemine tavakorras", "imgurl": "", "title": "K\u00e4ttesaamine - Elamisloakaardi taotlemine lapsele - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/elamisloakaardi-taotlemine-lapsele/kattesaamine"}}, {"content": {"chunk": "Elamisloakaardi taotlemine tavakorras\nTavakorras elamisloakaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nElamisloakaardi taotlemine kiirkorras\nKiirkorras taotletud elamisloakaardi tegemine v\u00f5tab aega maksimaalselt 2 t\u00f6\u00f6p\u00e4eva. Elamisloakaardi k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nDokumendi v\u00e4ljastuskoha muutmine\nDokumendi v\u00e4ljastuskoha muutmine on tasuline.\nKui sinu dokument asub teeninduses ning soovid muuta selle v\u00e4ljastuskohta, esita vabas vormis avaldus aadressile ja esita lisaks riigil\u00f5ivu tasumist t\u00f5endav dokument.\nRiigil\u00f5ivu maksmise info. (https://www.politsei.ee/et/juhend/riigiloivude-maeaerad)\nKui tellisid dokumendi Eesti Vabariigi v\u00e4lisesindusse ning soovid muuta selle v\u00e4ljastuskohta, siis palun v\u00f5ta \u00fchendust v\u00e4lisesindusega.\nEesti Vabariigi v\u00e4lisesindused. (https://vm.ee/konsulaar-viisa-ja-reisiinfo/eesti-vabariigi-valisesindused)\nEestis: teenindusest teenindusse\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestis: teenindusest kauplusesse v\u00f5i vastupidi\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestist v\u00e4lismaale: teenindusest Eesti Vabariigi v\u00e4lisesindusse\nDokumendi saatmine Eestist v\u00e4lismaale maksab 30 \u20ac.\nV\u00e4lismaale dokumentide saatmiseks t\u00e4htaegu ei ole ette n\u00e4htud ja dokumendi v\u00e4lismaale j\u00f5udmine v\u00f5ib v\u00f5tta aega. V\u00e4lisesindus v\u00f5tab sinuga \u00fchendust, kui dokument on kohale j\u00f5udnud.", "imgurl": "", "title": "K\u00e4ttesaamine - Elamisloakaardi taotlemine lapsele - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/elamisloakaardi-taotlemine-lapsele/kattesaamine"}}, {"content": {"chunk": "V\u00e4lismaal: Eesti Vabariigi v\u00e4lisesindusest v\u00e4lisesindusse\n\u00dchest v\u00e4lisesindusest teise v\u00e4lisesindusse dokumendi saatmine maksab 80 \u20ac.\nV\u00e4lismaal: Eesti Vabariigi esindusest teenindusse\nEesti Vabariigi v\u00e4lisesindusest teenindusse dokumendi saatmine maksab 80 \u20ac.\nElamisloakaardi taotlemine v\u00e4lismaal\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nErandkorras saab elamisloakaarti taotleda v\u00e4lismaal, kui laps on v\u00e4lismaalane, kes ei ole Euroopa Liidu liikmesriigi kodanik ja tal on kehtiv Eesti elamisluba v\u00f5i elamis\u00f5igus ning lapse v\u00e4lismaa elukoht on registreeritud Eesti rahvastikuregistris.\nM\u00e4\u00e4ratlemata kodakondsusega lapsele ei ole v\u00f5imalik elamisloakaarti Eesti Vabariigi v\u00e4lisesinduses taotleda.\nElamisloakaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist.\nErandkorras v\u00e4lismaalt tellitud elamisloakaardi k\u00e4ttesaamisel tuleb arvestada pikema ajaga, sest dokumentide transport Eesti v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nJuba v\u00e4lisesindusse saadetud elamisloakaardi k\u00e4ttesaamise koha muutmine on tasuline. Rohkem infot leiab v\u00e4lisministeeriumi kodulehelt.\nTulen elamisloakaardile ise j\u00e4rele\nUue dokumendi k\u00e4ttesaamiseks v\u00f5ta kaasa oma vana elamisloakaart.\nSaadan elamisloakaardile j\u00e4rele enda volitatud esindaja", "imgurl": "", "title": "K\u00e4ttesaamine - Elamisloakaardi taotlemine lapsele - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/elamisloakaardi-taotlemine-lapsele/kattesaamine"}}, {"content": {"chunk": "Saadan elamisloakaardile j\u00e4rele enda volitatud esindaja\nVolitatud isikule v\u00e4ljastatakse dokument vaid juhul, kui tegemist on teeninduses v\u00f5i Eesti Vabariigi v\u00e4lisesinduses kohapeal esitatud taotlusega ning volitus on esitatud juba dokumenditaotluse esitamisel. Kui dokumendile tuleb j\u00e4rele sinu poolt volitatud esindaja, siis peab ta kaasa v\u00f5tma enda kehtiva Eesti isikut t\u00f5endava dokumendi ja kaasas peab olema ka taotleja vana elamisloakaart.", "imgurl": "", "title": "K\u00e4ttesaamine - Elamisloakaardi taotlemine lapsele - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/elamisloakaardi-taotlemine-lapsele/kattesaamine"}}]