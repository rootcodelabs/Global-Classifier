[{"content": {"chunk": "Elamisluba t\u00f6\u00f6tamiseks on Politsei- ja Piirivalveameti poolt v\u00e4ljastatav t\u00e4htajaline elamisluba Eestis t\u00f6\u00f6tamiseks. Elamisloa andmisel v\u00e4ljastatakse sulle elamisloakaart.\n\nElamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on sinu isikuandmed, elamisloa andmed, foto ja s\u00f5rmej\u00e4ljekujutised.\n\nVajad Eestis t\u00f6\u00f6tamiseks elamisluba sel juhul, kui sa ei ole Euroopa Liidu riikide, Islandi, Liechtensteini, Norra v\u00f5i \u0160veitsi kodanik.\nElamisluba t\u00f6\u00f6tamiseks sobib:\n\n- oskust\u00f6\u00f6lisele\n- rendit\u00f6\u00f6tajale\n- hooajat\u00f6\u00f6tajale (v\u00f5imalik vaid l\u00fchiajaline t\u00f6\u00f6tamine)\n- tippspetsialistile\n- ettev\u00f5tte juhtorgani liikmele\n- eksperdile\n- vaimulikule\n- iduettev\u00f5tte t\u00f6\u00f6tajale\n- teadlasele, \u00f5ppej\u00f5ule\n- \u00f5petajale\n- sportlasele\n- loomingulisele t\u00f6\u00f6tajale\n- EL-i sinise kaardi omanikule\n- Eesti k\u00f5rgkooli l\u00f5petanule\n- EL-ist l\u00e4hetatud t\u00f6\u00f6tajale\n- rahvusvahelise ettev\u00f5tte t\u00f6\u00f6tajale\n- v\u00f5i muul erandjuhul\n\nT\u00e4htajaline elamisluba antakse kuni 5 aastaks.\n\nT\u00e4htajalist elamisluba v\u00f5ib pikendada kuni 10 aastaks korraga.\n\nV\u00e4lismaalased ei vaja Eesti lipu all s\u00f5itval laeval viibimiseks ega t\u00f6\u00f6tamiseks Eesti elamisluba, viisat ega l\u00fchiajalise t\u00f6\u00f6tamise registreerimist.\n\n\n- Viisavabaduse alusel, kui t\u00f6\u00f6andja registreerib l\u00fchiajalise t\u00f6\u00f6tamise.\n- Viisaga, kui t\u00f6\u00f6andja registreerib l\u00fchiajalise t\u00f6\u00f6tamise.\n- Taotledes elamisluba t\u00f6\u00f6tamiseks.", "imgurl": "", "title": "Eestis t\u00f6\u00f6tamine - Politsei- ja Piirivalveamet", "description": "Mis on elamisluba t\u00f6\u00f6tamiseks?. Elamisluba t\u00f6\u00f6tamiseks on Politsei- ja Piirivalveameti poolt v\u00e4ljastatav t\u00e4htajaline elamisluba Eestis t\u00f6\u00f6tamiseks. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on s...", "source_url": "https://www.politsei.ee/et/eestis-toeoetamine"}}, {"content": {"chunk": "Kui v\u00e4lismaalane viibib Eestis seaduslikult ja soovib t\u00f6\u00f6le asuda ajutiselt, on m\u00f5ttekas registreerida tema t\u00f6\u00f6tamine l\u00fchiajalise t\u00f6\u00f6tamisena. Kui t\u00f6\u00f6taja tuleb t\u00f6\u00f6le pikemaks ajaks, tuleb tal taotleda elamisluba t\u00f6\u00f6tamiseks.\n\nL\u00fchiajaline t\u00f6\u00f6tamine sobib sel juhul, kui soovid ajutiselt Eestis viibides ka m\u00f5nda aega t\u00f6\u00f6tada. Eestis saad viibida viisaga v\u00f5i viisavabaduse alusel. L\u00fchiajalise t\u00f6\u00f6tamise registreerib t\u00f6\u00f6andja. Sina ise l\u00fchiajalise t\u00f6\u00f6tamise registreerimiseks midagi tegema ei pea.", "imgurl": "", "title": "Eestis t\u00f6\u00f6tamine - Politsei- ja Piirivalveamet", "description": "Mis on elamisluba t\u00f6\u00f6tamiseks?. Elamisluba t\u00f6\u00f6tamiseks on Politsei- ja Piirivalveameti poolt v\u00e4ljastatav t\u00e4htajaline elamisluba Eestis t\u00f6\u00f6tamiseks. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on s...", "source_url": "https://www.politsei.ee/et/eestis-toeoetamine"}}]