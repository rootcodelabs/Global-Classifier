[{"content": {"chunk": "Maismaal EV piiriposti juures viibimine on piirire\u017eiimi rikkumine!\nRiigipiiri l\u00e4heduses liikudes, j\u00e4lgi viitasid ja m\u00e4rke enda \u00fcmber ja veendu, et sa ei rikuks seadust ning tagatud oleks \u00f5iguskuulekus ning ohutus.\nMaismaa\n\n- Politseil on \u00f5igus piirata isikute liikumist ja viibimist riigipiiri l\u00e4hedasel alal\n- Politseil on \u00f5igus teostada isikute dokumentide kontrolli riigipiiri l\u00e4heduses, vajadusel toimetada ametiruumidesse\n- Piiririba vahetus l\u00e4heduses on piirire\u017eiimi t\u00e4histavad hoiatusm\u00e4rgid, millest edasiliikumine v\u00f5i viibimine piiriposti juures on keelatud\n- Piirikontrolli taaskehtestamisel sisepiiril (nt Eesti-L\u00e4ti riigipiirl) kehtivad v\u00e4lispiiri \u00fcletamise n\u00f5uded ( vt Riigipiiri seadus \u00a711 3 (https://www.riigiteataja.ee/akt/RiPS#para11b3) )\nPiiri t\u00e4histamine maismaal\n\nPiiriveekogul\nUjuvvahendite liikumine Narva j\u00f5el ja Narva j\u00f5e l\u00e4htesse Peipsi j\u00e4rvest, samuti L\u00e4mmij\u00e4rvest Pihkva j\u00e4rve on lubatud m\u00f6\u00f6da pealaevateed. Ujuvvahendid v\u00f5ivad l\u00e4heneda v\u00e4lispiirile (st riigipiirle) ujuvahendil:\n\n- Peipsi j\u00e4rvel kuni 200 meetri\n- Narva veehoidlal, L\u00e4mmij\u00e4rvel ja Pihkva j\u00e4rvel kuni 50 meetri ning\n- Vaniku, Pattina, Kriiva ja Pabra j\u00e4rvel kuni 20 meetri kaugusele\nKalap\u00fc\u00fck ja j\u00e4\u00e4l viibimine on lubatud v\u00e4lispiirist", "imgurl": "", "title": "Piiri t\u00e4histamine - Politsei- ja Piirivalveamet", "description": ". Maismaal EV piiriposti juures viibimine on piirire\u017eiimi rikkumine!. Riigipiiri l\u00e4heduses liikudes, j\u00e4lgi viitasid ja m\u00e4rke enda \u00fcmber ja veendu, et sa ei rikuks seadust ning tagatud oleks \u00f5iguskuulekus ning ohutus. Maismaa. Politseil on \u00f5igus piirata isikute liikumist ja viibimist riigipiiri l\u00e4hedasel alal. Politseil on \u00f5igus teostada isikute dok...", "source_url": "https://www.politsei.ee/et/taehistamine"}}, {"content": {"chunk": "- Narva j\u00f5el, Vaniku, Pattina, Kriiva ja Pabra j\u00e4rvel kuni 20 meetri\n- Narva veehoidlal, L\u00e4mmij\u00e4rvel ja Pihkva j\u00e4rvel kuni 50 meetri ning\n- Narva lahel ja Peipsi j\u00e4rvel kuni 200 meetri\nViibimine Narva j\u00f5e kuivs\u00e4ngis alates veehoidla tammist kuni raudteesillani on keelatud\nViibimine Narva j\u00f5el, Narva veehoidlal, Vaniku, Pattina, Kriiva ja Pabra j\u00e4rvel ning seal asuvatel v\u00e4ikesaartel ajavahemikul pool tundi p\u00e4rast p\u00e4ikese loojumist kuni pool tundi enne p\u00e4ikeset\u00f5usu on politsei loata keelatud\nRegistreeri piiriveekogule minek l\u00e4himas kordonis, k\u00fcsi lisa informatsiooni ja teavita piiriveekogult tagasitulek (/et/liikumine-piiriveekogul)\nPeipsi j\u00e4rvele v\u00f5i selle j\u00e4\u00e4le mineku kaugemale kui \u00fcks kilomeeter kaldast ning sealt tagasituleku peab registreerima kordonis\nPiiri t\u00e4histamine piiriveekogul", "imgurl": "", "title": "Piiri t\u00e4histamine - Politsei- ja Piirivalveamet", "description": ". Maismaal EV piiriposti juures viibimine on piirire\u017eiimi rikkumine!. Riigipiiri l\u00e4heduses liikudes, j\u00e4lgi viitasid ja m\u00e4rke enda \u00fcmber ja veendu, et sa ei rikuks seadust ning tagatud oleks \u00f5iguskuulekus ning ohutus. Maismaa. Politseil on \u00f5igus piirata isikute liikumist ja viibimist riigipiiri l\u00e4hedasel alal. Politseil on \u00f5igus teostada isikute dok...", "source_url": "https://www.politsei.ee/et/taehistamine"}}, {"content": {"chunk": "Piiriv\u00f6\u00f6ndi t\u00e4histamine\nPiiriv\u00f6\u00f6ndit t\u00e4histavate m\u00e4rkida \u00fcles panemise eesm\u00e4rgiks oli peaasjalikult suurema selguse loomine inimestele, kes toimetavad piiriv\u00f6\u00f6ndis, sest erinevatest v\u00e4lispiiri l\u00e4hedal toimuvatest ettev\u00f5tmistest, mis v\u00f5ivad piirivalvamist m\u00f5jutada, on kohustus PPA-d teavitada. Teavitama peab n\u00e4iteks droonide lennutamisest, jahipidamisest ning v\u00f5istluste ja \u00fcrituste korraldamisest piiril\u00e4hedal, samuti ka k\u00f5igist teistest tegevustest, mis v\u00f5ivad m\u00f5jutada piiri valvamist. Kuigi selle n\u00f5ude vastu \u00fcldiselt eriti tihti ei eksita, on inimestel t\u00e4nu \u00fcles pandud m\u00e4rkidele varasemast lihtsam m\u00f5ista, kust t\u00e4pselt piiriv\u00f6\u00f6nd jookseb.\nLisaks t\u00e4histavad need m\u00e4rgid \u00fchtlasi ka piirkonda, kus PPA viib l\u00e4bi erinevaid piiri valvamisega seotud tegevusi \u2013 n\u00e4iteks inimeste ja s\u00f5idukite kontrolli \u2013 et ennetada, avastada ja t\u00f5kestada ebaseaduslikku piiri\u00fcletust ning piiri\u00fclest kuritegevust.\n\n- Riigipiiri seadus \u00a7 61. Piiriv\u00f6\u00f6nd (https://www.riigiteataja.ee/akt/103022023037?leiaKehtiv)\n- Piiriv\u00f6\u00f6ndi kehtestamine ja selle laiuse m\u00e4\u00e4ramine (https://www.riigiteataja.ee/akt/118122021001)", "imgurl": "", "title": "Piiri t\u00e4histamine - Politsei- ja Piirivalveamet", "description": ". Maismaal EV piiriposti juures viibimine on piirire\u017eiimi rikkumine!. Riigipiiri l\u00e4heduses liikudes, j\u00e4lgi viitasid ja m\u00e4rke enda \u00fcmber ja veendu, et sa ei rikuks seadust ning tagatud oleks \u00f5iguskuulekus ning ohutus. Maismaa. Politseil on \u00f5igus piirata isikute liikumist ja viibimist riigipiiri l\u00e4hedasel alal. Politseil on \u00f5igus teostada isikute dok...", "source_url": "https://www.politsei.ee/et/taehistamine"}}]