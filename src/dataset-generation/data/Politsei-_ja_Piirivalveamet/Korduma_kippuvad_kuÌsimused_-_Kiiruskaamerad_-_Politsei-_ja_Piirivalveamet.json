[{"content": {"chunk": "Korduma kippuvad k\u00fcsimused\nHoiatustrahvide portaalis https://hoiatustrahv.politsei.ee/ (https://hoiatustrahv.politsei.ee/) on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu.\nKirjalikus hoiatamismenetluses saadetakse trahviteade alati registrij\u00e4rgsele (Liiklusregister) mootors\u00f5iduki eest vastutavale isikule.\nTrahviteate adressaadil on v\u00f5imalik trahviteatega tutvuda, k\u00e4ttesaamist kinnitada ning hoiatustrahvi tasuda ka portaalis: https://hoiatustrahv.politsei.ee (https://hoiatustrahv.politsei.ee) .\nKirjalikus hoiatamismenetluses saadetakse f\u00fc\u00fcsilisele isikule trahviteade \u00fcldjuhul posti teel t\u00e4htkirjaga isiku registris (Rahvastikuregister) m\u00e4rgitud aadressil. Juhul, kui f\u00fc\u00fcsilise isiku poolt on eelnevalt aktiveeritud Riigiportaalis eesti.ee ametlik e-posti aadress, saadetakse trahviteade esmalt nimetatud aadressile elektrooniliselt. Trahviteadete elektrooniline saatmine eeldab, et adressaat omab aktiveeritud elektronposti aadressi, mis on suunatud kehtivale teisele elektronposti aadressile.\nKui trahviteadet ei \u00f5nnestu mootors\u00f5iduki eest vastutavale isikule k\u00e4tte toimetada, avaldatakse trahviteade ametlikus v\u00e4ljaandes Ametlikud Teadaanded. Trahviteade loetakse avalikult k\u00e4ttetoimetatuks, kui on m\u00f6\u00f6dunud 30 p\u00e4eva selle Ametlikes Teadaannetes ilmumise p\u00e4evast v\u00f5i kui isik kinnitab Ametlike Teadaannete infos\u00fcsteemis teate k\u00e4ttesaamise.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Trahviteate adressaadil on v\u00f5imalik trahviteatega tutvuda, k\u00e4ttesaamist kinnitada ning hoiatustrahvi tasuda ka portaalis: https://hoiatustrahv.politsei.ee (https://hoiatustrahv.politsei.ee) .\nJuriidilisele isikule saadetakse trahviteade \u00fcldjuhul elektrooniliselt registris (\u00c4riregister) m\u00e4rgitud e-posti aadressile. Trahviteate elektroonilisel saatmisel ei ole n\u00f5utav teate kaitsmine kolmandate isikute eest ning trahviteate k\u00e4ttesaamise kinnitamine. Juhul, kui juriidilisel isikul puudub registris e-posti aadress, saadetakse trahviteade registrisse kantud aadressile lihtkirjaga. Juriidilisele isikule registrisse kantud aadressile v\u00f5i registris avaldatud elektronposti aadressile saadetud dokument loetakse k\u00e4ttetoimetatuks, kui on m\u00f6\u00f6dunud 30 p\u00e4eva selle saatmisest.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Kui sama s\u00f5iduki kiiruse\u00fcletuse fikseerib j\u00e4rjestikku mitu kaamerat, tuleb s\u00f5iduki eest vastutaval isikul tasuda iga fikseeritud kiiruse\u00fcletuse eest. Sellisel juhul tuleb rikkujale postkasti ka iga fikseeritud kiiruse\u00fcletuse kohta eraldi trahviteade.\nPraegu on kiiruskaamerad seadistatud m\u00f5\u00f5tma ainult l\u00e4henevate s\u00f5idukite kiirusi ning ei fikseeri endast kaugenevaid s\u00f5idukeid. Kuna mootorratastel on numbrim\u00e4rk reeglina taga, siis mootorrataste kiiruse\u00fcletamisi ei fikseerita. Vajadusel saab kaameraid seadistada fikseerima ka kaugenevaid s\u00f5idukeid, sh. mootorrattaid. \u00c4ra ei tasuks unustada ka seda, et lisaks kaameratele teevad t\u00f6\u00f6d ka tavapatrullid, kes samuti m\u00f5\u00f5davad liiklejate s\u00f5idukiirusi.\nTrahviteate adressaadil on v\u00f5imalik trahviteatega tutvuda, k\u00e4ttesaamist kinnitada ning hoiatustrahvi tasuda ka portaalis: https://hoiatustrahv.politsei.ee (https://hoiatustrahv.politsei.ee) .", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Hoiatustrahvi tasumiseks v\u00f5i trahviteate vaidlustamiseks on aega 30 p\u00e4eva. Vajalikud andmed, n\u00f5uded ja viited on kirjas trahviteatel. Igale trahviteatele on lisatud maksekorraldus ja selgituses eraldi juhised hoiatustrahvi n\u00f5uetekohaseks tasumiseks Rahandusministeeriumi arvele. Tasumisel on kohustuslik m\u00e4rkida \u00f5ige viitenumber. Hoiatustrahv loetakse \u00f5igeaegselt tasutuks, kui see on maksmise t\u00e4htp\u00e4evaks laekunud trahviteates m\u00e4rgitud pangakontole konkreetsel trahviteatel n\u00e4idatud viitenumbriga. Kui mootors\u00f5iduki eest vastutav isik ei ole trahviteadet vaidlustanud, kuid samas on j\u00e4tnud hoiatustrahvi t\u00e4htaegselt tasumata v\u00f5i ei ole hoiatustrahv valesti teostatud \u00fclekande t\u00f5ttu n\u00f5uetekohaselt laekunud, saadetakse trahviteade sundt\u00e4itmiseks kohtut\u00e4iturile. Maksekorralduse t\u00e4itmisel tuleb enne \u00fclekande teostamist alati veenduda, et k\u00f5ik vajalikud andmed on \u00f5iged ja korrektselt kirjas, et hoiatustrahv laekuks \u00f5iges summas ja trahviteates m\u00e4rgitud viitenumbriga n\u00f5uetekohaselt Rahandusministeeriumi arvele\nKui isik, kellele tuli trahviteade soovib trahvi vaidlustada, tuleb tal selleks t\u00e4ita teatega kaasas olev eelt\u00e4idetud vaidevorm. Hoiatustrahvi saab vaidlustada juhul, kui s\u00f5iduk v\u00f5i numbrim\u00e4rk on varastatud (vajalik on p\u00e4deva asutuse kinnitus varguse kohta) v\u00f5i ilmneb m\u00f5ni muu kiiruse\u00fcletamise \u00f5igusvastasust v\u00e4listav asjaolu. Vaidlustus tuleb kinnitada kas digitaal- v\u00f5i originaalallkirjaga.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "HIS (Hoiatusmenetluse infos\u00fcsteem) on infos\u00fcsteem automaatse liiklusj\u00e4relevalveseadmega fikseeritud liiklusn\u00f5uete rikkumiste menetlemiseks. HIS kogub Transpordiameti \u201cAutomaatse liiklusj\u00e4relevalve s\u00fcsteemi andmekogust\u201c liiklusn\u00f5uete rikkumiste info \u2013 kiiruse\u00fcletamiste ja punase keelava fooritule n\u00f5uete rikkumiste andmed ning salvestised. Salvestise p\u00f5hjal tuvastatakse s\u00f5iduki number. Korrektse info p\u00f5hjal tehakse automaatsed p\u00e4ringud. Korrektsete p\u00e4ringutulemuste p\u00f5hjal koostatakse trahviteated, j\u00e4lgitakse laekumisi, menetletakse kaebusi. Selleks, et trahviteade v\u00e4lja saata, peavad kaks menetlejat teineteisest s\u00f5ltumatult tegema \u00fcheselt kindlaks s\u00f5iduki numbri, seej\u00e4rel saadab menetleja trahviteate juriidilise isiku puhul ettev\u00f5tte \u00e4riregistris olevale aadressile v\u00f5i e-posti, f\u00fc\u00fcsilise isiku puhul rahvastikuregistris m\u00e4rgitud aadressile. Kui f\u00fc\u00fcsiline isik on kasutusele v\u00f5tnud v\u00f5i m\u00f5nele oma meiliaadressile suunanud @eesti.ee l\u00f5puga e-postiaadressi, saadetakse trahviteade sellele aadressile. Kui kahe menetleja tuvastatud registreerimisnumber omavahel ei klapi, saadetakse see konkreetne juhtum automaatselt \u00fcldisest infovoost v\u00e4lja ning kolmas, kontrollifunktsiooni t\u00e4itev ametnik peab otsustama, kas numbrim\u00e4rk on \u00fcheselt tuvastatav v\u00f5i mitte.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Trahviteatele koopiat fotost ei lisata. Mootors\u00f5iduki eest vastutava isiku allkirjastatud taotluse alusel saadetakse talle koopia fotost, mille abil tegu tuvastati. Taotluse esitamine foto saatmiseks ei peata trahviteate tasumiseks antud 30-p\u00e4evast t\u00e4htaega. Foto saadetakse vastutava kasutaja poolt n\u00e4idatud elektron- v\u00f5i tavaposti aadressile. Juhul, kui kiiruskaamera poolt salvestatud fotol on s\u00f5idukisalongis n\u00e4ha peale s\u00f5idukijuhi ka reisijaid, siis h\u00e4gustatakse isikuandmete kaitsmise eesm\u00e4rgil k\u00f5igi isikute kujutised peale s\u00f5idukijuhi.\nVastavalt Liiklusseaduse \u00a7 72 peab s\u00f5idukiomanik, kui ta annab mootors\u00f5iduki kasutada teisele isikule, s\u00e4ilitama mootors\u00f5iduki kasutamise ajal ja teise isiku poolt mootors\u00f5iduki kasutamise l\u00f5ppemisest kuue kuu jooksul andmed s\u00f5iduki kasutaja kohta. Seega peab s\u00f5iduki omanik teadma, kes viimase kuue kuu jooksul tema omandis olevat s\u00f5idukit on kasutanud. Vastavalt Liiklusseadusele peab s\u00f5iduki omanik s\u00e4ilitama kasutaja ees- ja perekonnanime, aadressi, juhiloa numbri ja s\u00fcnniaja v\u00f5i isikukoodi. Trahviteatega on kaasas eelt\u00e4idetud vaidlustusvorm, kuhu omanik saab kanda s\u00f5idukit tegelikult juhtinud isiku andmed ja vaidlustusvormi politseile tagasi saata.\nKui kiiruskaamera fikseerib liisingus oleva auto kiiruse\u00fcletamise, saadetakse hoiatustrahv s\u00f5iduki registrij\u00e4rgsele vastutavale kasutajale. Rendiautode puhul saadetakse hoiatustrahvi teade rendifirmale, kes k\u00e4itub edasi juba rendilepingus kokkulepitud korras.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Politsei- ja Piirivalveameti kodulehel on lahti seletatud mitmed kiiruskaameraid puudutavad teemad ning p\u00fc\u00fctud anda vastuseid korduma kippuvatele k\u00fcsimustele. See info t\u00e4ieneb vastavalt vajadusele pidevalt. Samuti saab kiiruskaameratega seotud probleemide ja k\u00fcsimustega p\u00f6\u00f6rduda numbrile 612 3280. Lisaks on v\u00f5imalik leida t\u00e4iendavat informatsiooni Maanteeameti veebilehelt aadressil: http://www.mnt.ee/\nTrahviteate adressaadil on v\u00f5imalik trahviteatega tutvuda, k\u00e4ttesaamist kinnitada ning hoiatustrahvi tasuda ka portaalis: https://hoiatustrahv.politsei.ee (https://hoiatustrahv.politsei.ee)\nKirjalikus hoiatamismenetluses saadetakse trahviteade registrij\u00e4rgsele mootors\u00f5iduki eest vastutavale kasutajale. Seega on hilisemate v\u00f5imalike ebameeldivuste v\u00e4ltimiseks alati k\u00f5ige kindlam vormistada s\u00f5iduki omanikuvahetus (ost-m\u00fc\u00fck) liiklusregistrib\u00fcroos. Kui s\u00f5iduki omanikuvahetus toimub m\u00fc\u00fcgilepingu alusel, siis tuleb s\u00f5iduk 5 t\u00f6\u00f6p\u00e4eva jooksul peale omandamist liiklusregistris registreerida. Kehtestatud korras registreerimata v\u00f5i \u00fcmberregistreerimata mootors\u00f5iduki juhtimise eest n\u00e4eb seadus ette rahatrahvi kuni 100 trahvi\u00fchikut ning sellist mootors\u00f5idukit juhtima lubamise eest s\u00f5iduki omaniku, valdaja v\u00f5i tehnoseisundi v\u00f5i k\u00e4itamise eest vastutava isiku poolt, v\u00f5idakse karistada rahatrahviga kuni 200 trahvi\u00fchikut.\nJah, see on v\u00f5imalik. Juhul, kui tasutakse teise isiku eest, siis kindlasti tuleb lisada selgitusse isiku nimi, kelle eest trahv tasuti ning lisaks peab m\u00e4rkima ka otsuse numbri. V\u00e4ga oluline on m\u00e4rkida ka \u00f5ige viitenumber, sest ilma viitenumbrita makset teha ei saa.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}, {"content": {"chunk": "Jah, see on v\u00f5imalik, kui mootors\u00f5iduki eest vastutav isik annab trahviteate Teile tasumiseks. Juhul, kui tasutakse teise isiku eest, siis tuleb lisada selgitusse isiku nimi, kelle eest trahv tasuti ning lisaks peab m\u00e4rkima ka trahviteate numbri. Kindlasti tuleb \u00fclekande tegemisel kasutada \u00f5iget viitenumbrit, mis on kirjas konkreetsel trahviteatel, milles m\u00e4\u00e4ratud hoiatustrahvi tasutakse. Maksekorralduse t\u00e4itmisel tuleb enne \u00fclekande teostamist alati veenduda, et k\u00f5ik vajalikud andmed on \u00f5iged ja korrektselt kirjas, et hoiatustrahv laekuks \u00f5iges summas ja trahviteates m\u00e4rgitud viitenumbriga n\u00f5uetekohaselt Rahandusministeeriumi arvele.", "imgurl": "", "title": "Korduma kippuvad k\u00fcsimused - Kiiruskaamerad - Politsei- ja Piirivalveamet", "description": "Mis asi on hoiatustrahvide portaal?. Hoiatustrahvide portaalis https://hoiatustrahv. politsei. ee/ on trahviteate adressaadil v\u00f5imalik politsei poolt saadetud hoiatustrahviga tutvuda, kinnitada trahviteate k\u00e4ttesaamist ning tasuda pangalingi kaudu. Kellele saadetakse trahviteade, kui kiiruskaamera on rikkumise tuvastanud?. Kirjalikus hoiatamismenet...", "source_url": "https://www.politsei.ee/et/juhend/kiiruskaamerad/korduma-kippuvad-kusimused"}}]