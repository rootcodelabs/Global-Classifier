[{"content": {"chunk": "Liikumisv\u00f5imetule inimesele PIN-koodide taotlemine\nKui liikumisv\u00f5imetu inimene unustanud dokumendi (ID-kaart, elamisloakaart, digi-ID) PIN-koodid ja turvakoodide \u00fcmbrik on kadunud, siis selleks, et j\u00e4tkata e-teenuste kasutamist v\u00f5i anda digiallkirja, tuleb taotleda uus turvakoodide \u00fcmbrik.\nLiikumisv\u00f5imetul inimesel aitab uusi PIN-koode k\u00e4tte saada sotsiaalt\u00f6\u00f6taja.\nUute PIN-koodide saamiseks v\u00f5tab sotsiaalt\u00f6\u00f6taja teenindusse kaasa\n\n- liikumisv\u00f5imetu inimese kehtiva ID-kaardi/elamisloakaardi\n- taotleja kirjaliku n\u00f5usoleku, et sotsiaalt\u00f6\u00f6taja tema eest asju ajab\n- valla- v\u00f5i linnavalitsuse v\u00f5i hoolekandeasutuse juhi volikirja\n- linna- v\u00f5i vallavalitsuse v\u00f5i hoolekandeasutuse kinnituse, et inimese terviseseisund ei v\u00f5imalda tal p\u00fcsivalt taotluse esitamiseks isiklikult p\u00f6\u00f6rduda PPA poole.", "imgurl": "", "title": "Liikumisv\u00f5imetule inimesele PIN-koodide taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "Kui liikumisv\u00f5imetu inimene unustanud dokumendi (ID-kaart, elamisloakaart, digi-ID) PIN-koodid ja turvakoodide \u00fcmbrik on kadunud, siis selleks, et j\u00e4tkata e-teenuste kasutamist v\u00f5i anda digiallkirja, tuleb taotleda uus turvakoodide \u00fcmbrik. Liikumisv\u00f5imetul inimesel aitab uusi PIN-koode k\u00e4tte saada sotsiaalt\u00f6\u00f6taja. Uute PIN-koodide saamiseks v\u00f5tab s...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-pin-koodide-taotlemine"}}]