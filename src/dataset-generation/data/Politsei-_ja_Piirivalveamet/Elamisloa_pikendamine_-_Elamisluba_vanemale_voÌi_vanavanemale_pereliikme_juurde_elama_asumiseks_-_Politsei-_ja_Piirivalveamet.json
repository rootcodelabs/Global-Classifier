[{"content": {"chunk": "Elamisloa pikendamine\nKuidas pikendada elamisluba?\n\n- Taotle elamisloa pikendamist v\u00e4hemalt 2 kuud enne elamisloa l\u00f5ppemist.\n- Esita n\u00f5utud dokumendid ja tasu riigil\u00f5iv.\n- \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist.\nKui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel.\nKuidas taotleda elamisloa pikendamist Politsei- ja Piirivalveameti teeninduses?\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis.\nMillised dokumendid pead esitama elamisloa pikendamiseks?\nKui taotled elamisloa pikendamist, esita:", "imgurl": "", "title": "Elamisloa pikendamine - Elamisluba vanemale v\u00f5i vanavanemale pereliikme juurde elama asumiseks - Politsei- ja Piirivalveamet", "description": "Kuidas pikendada elamisluba?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokumendid ja tasu riigil\u00f5iv. \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist. Kui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka...", "source_url": "https://www.politsei.ee/et/juhend/elamisluba-vanemale-voi-vanavanemale-pereliikme-juurde-elama-asumiseks/elamisloa-pikendamine"}}, {"content": {"chunk": "- t\u00e4htajalise elamisloa pikendamise taotlus (https://www.politsei.ee/files/dokumendid/ankeedid/2023_03/tep-taotlus-est-08.02.2024.pdf?f4680da745)\n- andmed l\u00e4hedaste sugulaste ja perekonnaliikmete kohta ja taotlemisel n\u00f5utud dokumendid (https://www.politsei.ee/files/dokumendid/ankeedid/2023/pereliikmed-est-27.12.2023.pdf?d1f55577c5) vaid sel juhul, kui andmed on muutunud\n- Lapse v\u00f5i lapselapse kutse (/files/dokumendid/ankeedid/2023_4/esttaisealiselapsevoilapselapsekutse-est.pdf?17ce73ac1c) , mille t\u00e4idab ja allkirjastab laps v\u00f5i lapselaps v\u00f5i kirjalik kinnitus, et andmed ei ole muutunud\n- eluloolised andmed (https://www.politsei.ee/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)\n- lisaankeet (https://www.politsei.ee/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\nMenetleja v\u00f5ib vajadusel paluda lisaandmeid v\u00f5i -dokumente.\nLoe v\u00e4lisriigis v\u00e4lja antud dokumentide n\u00f5uete kohta. (http://vm.ee/et/avaliku-dokumendi-legaliseerimine)\nKui kiiresti otsustatakse elamisloa pikendamine?\nOtsus elamisloa pikendamise v\u00f5i sellest keeldumise kohta tehakse hiljemalt 10 p\u00e4eva enne sinu elamisloa kehtivusaja l\u00f5ppemist, kui esitasid pikendamise taotluse 2 kuud enne elamisloa kehtivuse l\u00f5ppemist.", "imgurl": "", "title": "Elamisloa pikendamine - Elamisluba vanemale v\u00f5i vanavanemale pereliikme juurde elama asumiseks - Politsei- ja Piirivalveamet", "description": "Kuidas pikendada elamisluba?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokumendid ja tasu riigil\u00f5iv. \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist. Kui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka...", "source_url": "https://www.politsei.ee/et/juhend/elamisluba-vanemale-voi-vanavanemale-pereliikme-juurde-elama-asumiseks/elamisloa-pikendamine"}}]