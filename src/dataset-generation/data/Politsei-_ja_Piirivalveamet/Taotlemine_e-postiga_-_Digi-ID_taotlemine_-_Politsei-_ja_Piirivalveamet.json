[{"content": {"chunk": "Taotlemine e-postiga\nTavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nV\u00e4lismaale tellitud digi-ID k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nVaata enda digi-ID taotluse hetkeseisu. (https://www.politsei.ee/et/paringud/eesti-kodaniku-dokumendi-taotluse-staatus)\nTaotlusankeet\nT\u00e4ida taotlusankeet arvutis.\nM\u00e4rgi ankeedil sulle l\u00e4him kauplus, (https://www.politsei.ee/et/dokumendi-kaettesaamine-kaupluses) kus soovid dokumendi k\u00e4tte saada. Teeninduses digi-ID ei v\u00e4ljastata.\nDigi-ID taotlemisel ei ole vaja esitada fotot ega allkirjan\u00e4idist.\nTaotlusankeet. (/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)\nTaotlusankeedi t\u00e4itmise juhend. (/et/taotlusankeedi-taeitmise-juhend)\nDigiallkirjastamise juhend. (https://www.id.ee/index.php?id=38801)\nRiigil\u00f5iv\nDigi-ID riigil\u00f5iv on 25 \u20ac.\nTasu riigil\u00f5iv ning salvesta selle tasumist t\u00f5endav dokument arvutisse.\nTaotluse saatmine e-postiga\nDigi-ID taotlemisel e-postiga kogu k\u00f5ik vajalikud dokumendid kokku ning digiallkirjasta need \u00fches konteineris.\nDigiallkirjastatud konteineris peavad olema:\n\n- t\u00e4idetud taotlusankeet\n- riigil\u00f5ivu tasumist t\u00f5endav dokument\nDigitaalselt allkirjastatud konteiner saada aadressil . E-kirja pealkirjaks m\u00e4rgi \u201eDigi-ID taotlus\u201c.", "imgurl": "", "title": "Taotlemine e-postiga - Digi-ID taotlemine - Politsei- ja Piirivalveamet", "description": "Tavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. V\u00e4lismaale tellitud digi-ID k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega. Dokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokume...", "source_url": "https://www.politsei.ee/et/juhend/digi-id-taotlemine/taotlemine-e-postiga"}}]