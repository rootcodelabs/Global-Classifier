[{"content": {"chunk": "Menetlemine\nKuidas elamis\u00f5iguse taotlust menetletakse?\nPolitsei- ja Piirivalveamet kontrollib, kas taotlemiseks vajalikud dokumendid on n\u00f5uetekohaselt esitatud ja elamis\u00f5iguse saamiseks vajalikud tingimused on t\u00e4idetud. Kui taotluses esineb puudusi v\u00f5i menetleja vajab t\u00e4iendavat infot, v\u00f5etakse sinuga \u00fchendust. Kui k\u00f5ik on korras, siis sinuga \u00fchendust ei v\u00f5eta.\nKui kaua l\u00e4heb elamis\u00f5iguse saamiseks aega?\nTaotluse menetlemine v\u00f5tab aega kuni 1 kuud. Elamisloakaardi saad positiivse vastuse korral k\u00e4tte 30 p\u00e4eva jooksul alates otsuse langetamisest.\nMis saab siis, kui elamis\u00f5iguse andmisest keeldutakse?\nSinuga v\u00f5etakse \u00fchendust ka elamis\u00f5iguse andmisest keeldumise aluse esinemisel. Menetleja k\u00fcsib sellega seoses sinu arvamust ja vastuv\u00e4iteid. Elamis\u00f5iguse andmisel arvestatakse sinu seisukohaga.", "imgurl": "", "title": "Menetlemine - Pereliikme alaline elamis\u00f5igus - Politsei- ja Piirivalveamet", "description": "Kuidas elamis\u00f5iguse taotlust menetletakse?. Politsei- ja Piirivalveamet kontrollib, kas taotlemiseks vajalikud dokumendid on n\u00f5uetekohaselt esitatud ja elamis\u00f5iguse saamiseks vajalikud tingimused on t\u00e4idetud. Kui taotluses esineb puudusi v\u00f5i menetleja vajab t\u00e4iendavat infot, v\u00f5etakse sinuga \u00fchendust. Kui k\u00f5ik on korras, siis sinuga \u00fchendust ei v\u00f5et...", "source_url": "https://www.politsei.ee/et/juhend/pereliikme-alaline-elamisoigus/menetlemine"}}]