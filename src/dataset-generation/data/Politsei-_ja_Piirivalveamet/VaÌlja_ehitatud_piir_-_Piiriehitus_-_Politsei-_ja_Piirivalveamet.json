[{"content": {"chunk": "V\u00e4lja ehitatud piir\nKagupiiri esimese etapi ehitust\u00f6\u00f6d\nKagupiiri esimese etapi ehitust\u00f6\u00f6d kulgesid 23,5 kilomeetri pikkusel piiril\u00f5igul V\u00f5rumaal alates Eesti, L\u00e4ti, Venemaa kolmikpunktist kuni Luhamaa piiripunktini. Esmaj\u00e4rjekorras alustati piiriehitust\u00f6id just sel maismaal\u00f5igul, kuna ohuhinnangute j\u00e4rgi on tegu k\u00f5ige problemaatilisema piiril\u00f5iguga.\nHanke v\u00f5itis AS Merko Ehitus Eesti ja AS GRK Infra \u00fchispakkumus.\nehitust\u00f6id tehti ajavahemikul 12.05.2020-16.06.2022 ning t\u00f6\u00f6d said soodsate ilmaolude toel valmis kahe aastaga olgugi, et t\u00f6\u00f6deks n\u00e4hti esiti ette kolm aastat.\nkui algselt oli ehituseks ette n\u00e4htud kuni 20 miljonit eurot, kujunes l\u00f5plik maksumus ligi miljoni euro v\u00f5rra v\u00e4iksemaks (15,74 mln eurot + KM). Maksumus on arvestatud seires\u00fcsteemideta, mis hangitakse eraldi.\nNii n\u00e4eb v\u00e4lja kaasaegne piir p\u00e4rast esimese etapi ehitust\u00f6\u00f6de valmimist.", "imgurl": "", "title": "V\u00e4lja ehitatud piir - Piiriehitus - Politsei- ja Piirivalveamet", "description": "Kagupiiri esimese etapi ehitust\u00f6\u00f6d. Asukoht: Kagupiiri esimese etapi ehitust\u00f6\u00f6d kulgesid 23,5 kilomeetri pikkusel piiril\u00f5igul V\u00f5rumaal alates Eesti, L\u00e4ti, Venemaa kolmikpunktist kuni Luhamaa piiripunktini. Esmaj\u00e4rjekorras alustati piiriehitust\u00f6id just sel maismaal\u00f5igul, kuna ohuhinnangute j\u00e4rgi on tegu k\u00f5ige problemaatilisema piiril\u00f5iguga. Ehitaja:...", "source_url": "https://www.politsei.ee/et/juhend/piiriehitus/valja-ehitatud-piir"}}, {"content": {"chunk": "- Kagupiiri esimest l\u00f5iku oli keeruline rajada, kuna maastik sel l\u00f5igul on v\u00e4ga vahelduv: turbasoost liivak\u00fcngasteni. Turba paksus on kohati isegi \u00fcle 5 meetri.\n- Rabadest \u00fcleminekuks kasutati erievaid tehnoloogiaid, pinnasetekstiile, \u00fclekoormamist, liivakottidega t\u00e4itmist. Kokku veeti piirialale umbes 11 000 koormat liiva ja kruusa\n- S\u00fcgavamates rabalaugastes kasutati raudbetoonist ujuvpontoone, mis v\u00f5imaldavad piirivalvuritel p\u00e4\u00e4seda s\u00f5idukitega kiiresti sinna, kuhu varem p\u00e4\u00e4ses vaid jalgsi.\n- Pontoonteed kasutati ka Kriiva j\u00e4rvest \u00fclemineku ehitamiseks. Kokku on esimeses l\u00f5igus 644 pontooni.\n- Piiri\u00fcletusi aeglustab viivitustara, mis annab piirivalvuritele v\u00e4\u00e4rtuslikku lisaaega piirivahejuhtumitele reageerimiseks. Viivitusaia kinnitamiseks kulus 112 400 kinnituspolti.\n- Ehituse k\u00e4igus parendati kohalikke teid ja kaasajastati \u00fcmberkaudset elektriv\u00f5rku. Lisaks pakub piiriehitust\u00f6\u00f6de k\u00e4igus renoveeritud Vaniku j\u00e4rv v\u00f5imalust vaba aja veetmiseks.\n- \u00dcheks maam\u00e4rgiks v\u00e4lja ehitatud piiri l\u00e4histel on RMK puhkekohas olev \u201eseeneke\u201c ehk endine bussiootamise varjualune, mis oli ajahambast v\u00e4ga puretud. Ehitaja otsustas omast initsiatiivist ja vahenditest selle asemele kohalikele uue ehitada.", "imgurl": "", "title": "V\u00e4lja ehitatud piir - Piiriehitus - Politsei- ja Piirivalveamet", "description": "Kagupiiri esimese etapi ehitust\u00f6\u00f6d. Asukoht: Kagupiiri esimese etapi ehitust\u00f6\u00f6d kulgesid 23,5 kilomeetri pikkusel piiril\u00f5igul V\u00f5rumaal alates Eesti, L\u00e4ti, Venemaa kolmikpunktist kuni Luhamaa piiripunktini. Esmaj\u00e4rjekorras alustati piiriehitust\u00f6id just sel maismaal\u00f5igul, kuna ohuhinnangute j\u00e4rgi on tegu k\u00f5ige problemaatilisema piiril\u00f5iguga. Ehitaja:...", "source_url": "https://www.politsei.ee/et/juhend/piiriehitus/valja-ehitatud-piir"}}]