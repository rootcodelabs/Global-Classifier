[{"content": {"chunk": "Tingimused\nMis on suurinvestorile ettev\u00f5tluseks antava elamisloa tingimused?\n\n- Oled teinud v\u00e4hemalt 1 000 000 ehk \u00fche miljoni euro suuruse p\u00fcsiva otseinvesteeringu Eesti \u00e4ri\u00fchingusse, mis investeerib Eesti majandusse v\u00f5i\n- oled teinud v\u00e4hemalt 1 000 000 euro suuruse p\u00fcsiva otseinvesteeringu investeerimisfondi, mis investeerib peamiselt Eesti ettev\u00f5tetesse.\n- Sul on piisav sissetulek (kuuekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.\n- Sul on ravikindlustuse leping, mida kinnitad taotluse allkirjastamisega. N\u00f5uded ravikindlustuse lepingule on loetletud v\u00e4lismaalaste seaduse (https://www.riigiteataja.ee/akt/126062017072?leiaKehtiv) \u00a7 120 (kindlustuskaitse).\n- Asud p\u00e4rast elamisloa saamist Eestisse elama ja registreerid oma elukoha rahvastikuregistris. (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)\nMida peetakse silmas p\u00fcsiva investeeringu all?\nP\u00fcsiv investeering on selline, mis elamisloa kehtivusaja jooksul ei v\u00e4hene, v\u00e4lja arvatud turuhinna k\u00f5ikumise m\u00f5jul. Suurinvestorina v\u00f5ite investeeringu saajat elamisloa kehtivusajal muuta, kui uus investeeringu saaja on Eesti ettev\u00f5te ja investeerib Eesti majandusse v\u00f5i investeerimisfond, mis investeerib Eesti ettev\u00f5tetesse.", "imgurl": "", "title": "Tingimused - Elamisluba ettev\u00f5tluseks suurinvestorile - Politsei- ja Piirivalveamet", "description": "Mis on suurinvestorile ettev\u00f5tluseks antava elamisloa tingimused?. Oled teinud v\u00e4hemalt 1 000 000 ehk \u00fche miljoni euro suuruse p\u00fcsiva otseinvesteeringu Eesti \u00e4ri\u00fchingusse, mis investeerib Eesti majandusse v\u00f5i. oled teinud v\u00e4hemalt 1 000 000 euro suuruse p\u00fcsiva otseinvesteeringu investeerimisfondi, mis investeerib peamiselt Eesti ettev\u00f5tetesse. Sul ...", "source_url": "https://www.politsei.ee/et/juhend/elamisluba-ettevotluseks-suurinvestorile/tingimused"}}]