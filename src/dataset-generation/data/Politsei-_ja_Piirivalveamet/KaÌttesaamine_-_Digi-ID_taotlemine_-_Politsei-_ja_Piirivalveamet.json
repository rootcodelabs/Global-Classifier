[{"content": {"chunk": "K\u00e4ttesaamine\nDigi-ID k\u00e4ttesaamine teeninduses\nTeeninduses digi-ID ei v\u00e4ljastata.", "imgurl": "", "title": "K\u00e4ttesaamine - Digi-ID taotlemine - Politsei- ja Piirivalveamet", "description": "Digi-ID k\u00e4ttesaamine teeninduses. Teeninduses digi-ID ei v\u00e4ljastata. &nbsp;. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks pea...", "source_url": "https://www.politsei.ee/et/juhend/digi-id-taotlemine/kattesaamine"}}, {"content": {"chunk": "K\u00e4ttesaamine kaupluses\nKaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument.\nKui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks peab kaasas olema veel kehtiv ID-kaart.\nKaupluses dokumendi k\u00e4ttesaamine on tasuline. Teenuse eest saab tasuda dokumendi k\u00e4ttesaamisel teenusepakkuja juures.\nDokument on v\u00f5imalik k\u00e4tte saada kindlates kauplustes nende lahtiolekuaegadel.\nVaata kaupluste nimekirja. (https://www.politsei.ee/et/dokumendi-kaettesaamine-kaupluses)\nKaupluses dokumendi k\u00e4ttesaamise hinnad\n\u00dcle 15-aastastele maksab dokumendi k\u00e4ttesaamine 8 eurot iga dokumendi kohta.\nAlla 15-aastastele maksab dokumendi k\u00e4ttesaamine 4,8 eurot iga dokumendi kohta.\n\u00dcldtingimustel vanaduspensionini j\u00f5udnutele ja puudega inimestele maksab dokumendi k\u00e4ttesaamine 4,8 eurot iga dokumendi kohta.\nDigi-ID taotlemine tavakorras\nTavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nDigi-ID taotlemine v\u00e4lismaal\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nDigi-ID tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist.\nV\u00e4lismaalt tellitud digi-ID k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.", "imgurl": "", "title": "K\u00e4ttesaamine - Digi-ID taotlemine - Politsei- ja Piirivalveamet", "description": "Digi-ID k\u00e4ttesaamine teeninduses. Teeninduses digi-ID ei v\u00e4ljastata. &nbsp;. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks pea...", "source_url": "https://www.politsei.ee/et/juhend/digi-id-taotlemine/kattesaamine"}}, {"content": {"chunk": "Juba v\u00e4lisesindusse saadetud digi-ID k\u00e4tte saamise koha muutmine on tasuline. Rohkem infot leiab v\u00e4lisministeeriumi kodulehelt.\nDokumendi v\u00e4ljastuskoha muutmine\nDokumendi v\u00e4ljastuskoha muutmine on tasuline.\nKui sinu dokument asub teeninduses ning soovid muuta selle v\u00e4ljastuskohta, esita vabas vormis avaldus aadressile ja esita lisaks riigil\u00f5ivu tasumist t\u00f5endav dokument.\nRiigil\u00f5ivu maksmise info. (https://www.politsei.ee/et/juhend/riigiloivude-maeaerad)\nKui tellisid dokumendi Eesti Vabariigi v\u00e4lisesindusse ning soovid muuta selle v\u00e4ljastuskohta, siis palun v\u00f5ta \u00fchendust v\u00e4lisesindusega.\nEesti Vabariigi v\u00e4lisesindused. (https://vm.ee/et/reisi-ja-konsulaarinfo/valisesindused)\nEestis: kauplusest kauplusesse\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestist v\u00e4lismaale: kauplusest Eesti Vabariigi v\u00e4lisesindusse\nDokumendi saatmine Eestist v\u00e4lismaale maksab 30 \u20ac.\nV\u00e4lismaale dokumentide saatmiseks t\u00e4htaegu ei ole ette n\u00e4htud ja dokumendi v\u00e4lismaale j\u00f5udmine v\u00f5ib v\u00f5tta aega. V\u00e4lisesindus v\u00f5tab sinuga \u00fchendust, kui dokument on kohale j\u00f5udnud.\nV\u00e4lismaal: Eesti Vabariigi v\u00e4lisesindusest v\u00e4lisesindusse\n\u00dchest v\u00e4lisesindusest teise v\u00e4lisesindusse dokumendi saatmine maksab 80 \u20ac.\nV\u00e4lismaal: Eesti Vabariigi esindusest kauplusesse\nEesti Vabariigi v\u00e4lisesindusest kauplusesse dokumendi saatmine maksab 80 \u20ac.", "imgurl": "", "title": "K\u00e4ttesaamine - Digi-ID taotlemine - Politsei- ja Piirivalveamet", "description": "Digi-ID k\u00e4ttesaamine teeninduses. Teeninduses digi-ID ei v\u00e4ljastata. &nbsp;. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks pea...", "source_url": "https://www.politsei.ee/et/juhend/digi-id-taotlemine/kattesaamine"}}]