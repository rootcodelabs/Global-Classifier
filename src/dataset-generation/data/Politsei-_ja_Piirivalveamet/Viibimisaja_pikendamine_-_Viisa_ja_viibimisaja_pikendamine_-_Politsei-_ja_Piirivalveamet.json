[{"content": {"chunk": "Viibimisaja pikendamine\n\u00dcldjuhul viibimisaega ei pikendata. Seaduse alusel on v\u00f5imalik viibimisaega pikendada kuni 90 p\u00e4eva.\n\nEestisse saabumiseks ja Eestis ajutiseks viibimiseks peab v\u00e4lismaalasel olema seaduslik alus. V\u00e4lismaalase Eestis ajutise viibimise seaduslikud alused on:\n\n- Eesti p\u00e4deva asutuse antud viisa\n- Schengeni konventsiooni liikmesriigi p\u00e4deva asutuse antud viisa, kui viisa tingimused ei v\u00e4lista Eestis viibimise \u00f5igust\n- v\u00e4lislepingust vahetult tulenev \u00f5igus Eestis viibida\n- Vabariigi Valitsuse otsusest viisan\u00f5udest loobumise kohta tulenev \u00f5igus Eestis viibida\n- vahetult seadusest, kohtulahendist v\u00f5i haldusaktist tulenev \u00f5igus v\u00f5i kohustus Eestis viibida\n- Schengeni konventsiooni liikmesriigi p\u00e4deva asutuse antud elamisluba\n- V\u00e4lisministeeriumi antud diplomaatiline isikutunnistus v\u00e4lisriigi diplomaatilise esinduse ja konsulaarasutuse ning rahvusvahelise organisatsiooni esinduse Eestisse akrediteeritud personalile, nende perekonnaliikmetele ja erapersonalile\n- t\u00e4htajalise elamisloa kehtivusaja l\u00f5ppemisest tulenev \u00f5igus Eestis viibida\n- Euroopa Liidu liikmesriigi p\u00e4deva asutuse Euroopa Parlamendi ja n\u00f5ukogu direktiivi 2014/66/EL kolmandate riikide kodanike liikmesriiki sisenemise ja seal elamise tingimuste kohta ettev\u00f5tjasisese \u00fcleviimise korral (ELT L 157, 27.05.2014, lk 1\u201322) alusel antud ettev\u00f5tjasiseselt \u00fcleviidud t\u00f6\u00f6taja elamisluba (edaspidi ettev\u00f5tjasiseselt \u00fcleviidud t\u00f6\u00f6taja elamisluba)\n\nViibimisaega v\u00f5idakse pikendada viisalihtsustuslepingute s\u00e4tete alusel erakorralistel asjaoludel, kui:", "imgurl": "", "title": "Viibimisaja pikendamine - Viisa ja viibimisaja pikendamine - Politsei- ja Piirivalveamet", "description": "Viisaga m\u00e4\u00e4ratud viibimisaja pikendamine. \u00dcldjuhul viibimisaega ei pikendata. Seaduse alusel on v\u00f5imalik viibimisaega pikendada kuni 90 p\u00e4eva. Seaduslikud alused Eestisse saabumiseks ja Eestis ajutiseks viibimiseks. Eestisse saabumiseks ja Eestis ajutiseks viibimiseks peab v\u00e4lismaalasel olema seaduslik alus. V\u00e4lismaalase Eestis ajutise viibimise se...", "source_url": "https://www.politsei.ee/et/juhend/viisa-ja-viibimisaja-pikendamine/viibimisaja-pikendamine"}}, {"content": {"chunk": "- Sul on Vene F\u00f6deratsiooni, Albaania, Bosnia ja Hertsegoviina, Makedoonia, Moldova, Montenegro, Serbia, Ukraina v\u00f5i Gruusia kodakondsus,\n- Sul neil ei ole v\u00f5imalik viisale m\u00e4rgitud t\u00e4htajaks v\u00f5i viisavaba viibimisaja l\u00f5ppemise t\u00e4htajaks Eesti territooriumilt lahkuda.\n\nL\u00fchiajalise (C-liiki) viisaga lubatud viibimisaega pikendatakse, kui t\u00f5endad v\u00e4\u00e4ramatu j\u00f5u, humaansete p\u00f5hjuste v\u00f5i t\u00f5siste isiklike p\u00f5hjuste olemasolu, mis takistavad Sinu lahkumist liikmesriikide territooriumilt viisaga lubatud viibimisaja l\u00f5ppemise t\u00e4htajaks.\n\nPikaajalise (D-liiki) viisaga lubatud ja viisavabalt lubatud viibimisaega v\u00f5idakse pikendada kuni 90 p\u00e4eva, kui on ilmnenud asjaolu, mis ei olnud enne viisa alusel Eestisse saabumist v\u00e4lismaalasele teada, v\u00f5i uus asjaolu, mis tekkis p\u00e4rast viisa andmist ja v\u00e4lismaalase Eestisse saabumist (v\u00e4\u00e4ramatu j\u00f5ud, humaansed, t\u00f5sised kutsealased v\u00f5i isiklikud p\u00f5hjused).\nTaotluse viibimisaja pikendamiseks esita hiljemalt 3 t\u00f6\u00f6p\u00e4eva enne lubatud viibimisaja l\u00f5ppu kas isiklikult v\u00f5i volitatud esindaja kaudu.\nViibimisaja pikendamise taotluse esitamiseks p\u00f6\u00f6rdu isiklikult PPA teenindusse, mis asuvad:\n\n- Tallinnas (P. Pinna 4 ja A. H. Tammsaare tee 47)\n- Tartus (Riia mnt 132)\n- J\u00f5hvis (Rahu 38)\n- Narvas (Vahtra 3)\n- P\u00e4rnus (A. H. Tammsaare pst 61)\nViibimisaja pikendamise taotluse esitamisel pead andma s\u00f5rmj\u00e4ljed, kui ei ole neid varem andnud v\u00f5i on viimasest s\u00f5rmej\u00e4lgede v\u00f5tmisest m\u00f6\u00f6dunud rohkem kui 59 kuud. S\u00f5rmej\u00e4lgede v\u00f5tmise korra leiab Riigi Teatajast (https://www.riigiteataja.ee/akt/122122015049) .", "imgurl": "", "title": "Viibimisaja pikendamine - Viisa ja viibimisaja pikendamine - Politsei- ja Piirivalveamet", "description": "Viisaga m\u00e4\u00e4ratud viibimisaja pikendamine. \u00dcldjuhul viibimisaega ei pikendata. Seaduse alusel on v\u00f5imalik viibimisaega pikendada kuni 90 p\u00e4eva. Seaduslikud alused Eestisse saabumiseks ja Eestis ajutiseks viibimiseks. Eestisse saabumiseks ja Eestis ajutiseks viibimiseks peab v\u00e4lismaalasel olema seaduslik alus. V\u00e4lismaalase Eestis ajutise viibimise se...", "source_url": "https://www.politsei.ee/et/juhend/viisa-ja-viibimisaja-pikendamine/viibimisaja-pikendamine"}}, {"content": {"chunk": "- T\u00e4idetud ja allkirjastatud taotlusankeet ( eesti keeles (/files/Dokumentide taotlemise ankeedid/Viisa ja viibimisaja pikendamine/viibimisaja-pikendamise-ankeet-ee-lisa2.pdf?5f9ea8505f) , vene keeles (/files/Dokumentide taotlemise ankeedid/Viisa ja viibimisaja pikendamine/viibimisaja-pikendamise-ankeet-ru-lisa7.pdf?ff07305654) , inglise keeles (/files/Dokumentide taotlemise ankeedid/Viisa ja viibimisaja pikendamine/viibimisaja-pikendamise-ankeet-en-lisa6.pdf?01f7b0b49a) )\n- kehtiv reisidokument\n- \u00fcks v\u00e4rvifoto (/et/dokumendifoto-nouded-ja-juhised)\n- viibimisaja pikendamise p\u00f5hjust t\u00f5endav dokument (nt p\u00e4deva meditsiiniasutuse t\u00f5end)\n- riigil\u00f5ivu tasumist t\u00f5endav dokument (v.a kui viibimisaja pikendamist taotletakse v\u00e4\u00e4ramatu j\u00f5u korral v\u00f5i humaansetel p\u00f5hjustel ja Eesti on s\u00f5lminud nende riikidega viisalihtsustuslepingu)\n- taotlusankeedi allkirjastaja isikut t\u00f5endav dokument, kui Sa ei allkirjastanud taotlusankeeti isiklikult\n- taotluse esitaja isikut t\u00f5endav dokument, kui Sa ei esita taotlust isiklikult\nViisaeeskirjaga tutvu Euroopa Liidu \u00f5igusaktide lehel (http://eur-lex.europa.eu/LexUriServ/LexUriServ.do?uri=OJ:L:2009:243:0001:0058:ET:PDF) .", "imgurl": "", "title": "Viibimisaja pikendamine - Viisa ja viibimisaja pikendamine - Politsei- ja Piirivalveamet", "description": "Viisaga m\u00e4\u00e4ratud viibimisaja pikendamine. \u00dcldjuhul viibimisaega ei pikendata. Seaduse alusel on v\u00f5imalik viibimisaega pikendada kuni 90 p\u00e4eva. Seaduslikud alused Eestisse saabumiseks ja Eestis ajutiseks viibimiseks. Eestisse saabumiseks ja Eestis ajutiseks viibimiseks peab v\u00e4lismaalasel olema seaduslik alus. V\u00e4lismaalase Eestis ajutise viibimise se...", "source_url": "https://www.politsei.ee/et/juhend/viisa-ja-viibimisaja-pikendamine/viibimisaja-pikendamine"}}]