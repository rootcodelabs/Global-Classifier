[{"content": {"chunk": "Tingimused\nMillised on n\u00f5uded p\u00fcsivalt elama asumiseks t\u00e4htajalise elamisloa taotlemiseks?\nSaad taotleda Eestisse elama asumiseks antavat elamisluba juhul, kui oled t\u00e4itnud j\u00e4rgmised tingimused:\n\n- Oled Eestisse elama asunud muul alusel antava t\u00e4htajalise elamisloa alusel ja sinu Eestisse elama j\u00e4\u00e4mine on koosk\u00f5las avalike huvidega.\n- Oled Eestis elanud 5 j\u00e4rjestikuse aasta jooksul v\u00e4hemalt 3 aastat elamisloa v\u00f5i elamis\u00f5iguse alusel. Oluline! \u00d5ppimiseks saadud elamisloa alusel Eestis elatud aega ei v\u00f5eta arvesse.\n- Oled Eestis h\u00e4sti kohanenud.\n- Sinu senine tegevus on olnud koosk\u00f5las sulle antud elamisloa andmise eesm\u00e4rgi ja tingimustega.\n- Sul on piisav sissetulek (\u00fchekordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega.\n- Sul on ravikindlustuse leping, mida kinnitad taotluse allkirjastamisega. N\u00f5uded ravikindlustuse lepingule on loetletud v\u00e4lismaalaste seaduse \u00a7 120 (kindlustuskaitse).\nElamisloa taotlemisel kehtivad eritingimused, kui sul on doktorikraad v\u00f5i oled Eestis elanud l\u00e4hedase sugulase juurde antud elamisloaga.\nK\u00fcsi migratsioonin\u00f5ustajalt! (https://www.politsei.ee/et/migratsiooninoustajad)", "imgurl": "", "title": "Tingimused - T\u00e4htajaline elamisluba p\u00fcsivalt elamiseks - Politsei- ja Piirivalveamet", "description": "Millised on n\u00f5uded p\u00fcsivalt elama asumiseks t\u00e4htajalise elamisloa taotlemiseks?. Saad taotleda Eestisse elama asumiseks antavat elamisluba juhul, kui oled t\u00e4itnud j\u00e4rgmised tingimused:. Oled Eestisse elama asunud muul alusel antava t\u00e4htajalise elamisloa alusel ja sinu Eestisse elama j\u00e4\u00e4mine on koosk\u00f5las avalike huvidega. Oled Eestis elanud 5 j\u00e4rjes...", "source_url": "https://www.politsei.ee/et/juhend/taehtajaline-elamisluba-puesivalt-elamiseks/tingimused"}}]