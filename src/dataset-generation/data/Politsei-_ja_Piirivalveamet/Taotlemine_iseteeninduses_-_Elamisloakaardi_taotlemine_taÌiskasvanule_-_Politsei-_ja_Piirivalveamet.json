[{"content": {"chunk": "Taotlemine iseteeninduses\n(https://etaotlus.politsei.ee/vid/login)\nIseteeninduses saad elamisloakaarti taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud.\nS\u00f5rmej\u00e4lgede andmine\nAlates kuuendast eluaastast on elamisloakaardi taotlemiseks vaja anda s\u00f5rmej\u00e4ljed.\nS\u00f5rmej\u00e4lge ei pea uuesti andma, kui nende andmisest on m\u00f6\u00f6dunud v\u00e4hem kui kuus aastat.\nTeeninduses tehtud foto, s\u00f5rmej\u00e4lg ja allkirjan\u00e4idis\nIseteeninduses dokumendi taotlemisel saad kasutada 183 p\u00e4eva aja jooksul enne seda teeninduse digikioskis tehtud:\n\n- pilti\n- s\u00f5rmej\u00e4lgi\n- allkirjan\u00e4idist\nDigikioski kasutamisel pead sisestama oma isikukoodi.\nIseteeninduses saab taotleda:\n\n- korduvat elamisloakaarti t\u00e4iskasvanule\n- elamisloakaarti alaealisele lapsele\nJuhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.\nIseteeninduses elamisloakaarti taotlemiseks on vaja:", "imgurl": "", "title": "Taotlemine iseteeninduses - Elamisloakaardi taotlemine t\u00e4iskasvanule - Politsei- ja Piirivalveamet", "description": ". Iseteeninduses saad elamisloakaarti taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud. S\u00f5rmej\u00e4lgede andmine. Alates kuuendast eluaastast on elamisloakaardi taotlemiseks vaja anda s\u00f5rmej\u00e4ljed. S\u00f5rmej\u00e4lge ei pea uuesti andma, kui nende andmisest on m\u00f6\u00f6dunud v\u00e4hem kui kuus aastat. Teeninduses tehtud foto, s\u00f5rmej\u00e4lg ja allkirjan\u00e4idi...", "source_url": "https://www.politsei.ee/et/juhend/elamisloakaardi-taotlemine-taeiskasvanule/taotlemine-iseteeninduses"}}, {"content": {"chunk": "- elamisloakaarti koos ID-kaardi lugejaga, mobiil-ID v\u00f5i internetipanka\n- elamisloakaardi v\u00f5i mobiil-ID PIN-koode\n- n\u00f5uetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)\n- interneti\u00fchendusega arvutit\n- uusimat versiooni ID-tarkvarast (https://installer.id.ee/?lang=est)\nRiigil\u00f5ivud alates 1. jaanuar 2025\nElamisloakaart\nElamisloakaardi riigil\u00f5iv on iseteeninduses taotlemisel 60 \u20ac.\n\u00dcldtingimustel Eesti vanaduspensioni ikka j\u00f5udnule on elamisloakaardi riigil\u00f5iv iseteeninduses taotlemisel 25 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja elamisloakaardi riigil\u00f5iv on iseteeninduses taotlemisel 25 \u20ac.\nElamisloakaardi taotlemisel kiirkorras on riigil\u00f5iv 250 \u20ac.\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nElamisloakaart ja v\u00e4lismaalase pass\nElamisloakaardi ja v\u00e4lismaalase passi riigil\u00f5iv on iseteeninduses taotlemisel 80 \u20ac.\n\u00dcldtingimustel Eesti vanaduspensioni ikka j\u00f5udnule on elamisloakaardi ja v\u00e4lismaalase passi riigil\u00f5iv iseteeninduses taotlemisel 35 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning elamisloakaardi ja v\u00e4lismaalase passi riigil\u00f5iv on iseteeninduses taotlemisel 35 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\nID kasutajatugi www.id.ee (https://www.id.ee/)", "imgurl": "", "title": "Taotlemine iseteeninduses - Elamisloakaardi taotlemine t\u00e4iskasvanule - Politsei- ja Piirivalveamet", "description": ". Iseteeninduses saad elamisloakaarti taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud. S\u00f5rmej\u00e4lgede andmine. Alates kuuendast eluaastast on elamisloakaardi taotlemiseks vaja anda s\u00f5rmej\u00e4ljed. S\u00f5rmej\u00e4lge ei pea uuesti andma, kui nende andmisest on m\u00f6\u00f6dunud v\u00e4hem kui kuus aastat. Teeninduses tehtud foto, s\u00f5rmej\u00e4lg ja allkirjan\u00e4idi...", "source_url": "https://www.politsei.ee/et/juhend/elamisloakaardi-taotlemine-taeiskasvanule/taotlemine-iseteeninduses"}}]