[{"content": {"chunk": "Tingimused\nOskust\u00f6\u00f6line on v\u00e4lismaalane, kes asub Eestis t\u00f6\u00f6le tavatingimustel. Lisaks tavajuhtudele eristatakse veel:\n\n- rendit\u00f6\u00f6tajaid\n- hooajat\u00f6\u00f6tajaid\n- EL-ist l\u00e4hetatud t\u00f6\u00f6tajaid\nEestis saab teatud erandjuhtudel l\u00fchiajaliselt t\u00f6\u00f6tada seda Politsei- ja Piirivalveametis registreerimata, kui viibid riigis seaduslikult.\nT\u00f6\u00f6tamise \u00f5igus on n\u00e4iteks, kui:\n\n- t\u00f6\u00f6 kestab kuni 5 p\u00e4eva 30 p\u00e4eva jooksul\n- viibid Eestis p\u00e4rast elamisloa l\u00f5ppemist lubatud perioodil\nTaotle elamisluba t\u00f6\u00f6tamiseks, kui tuled Eestisse t\u00f6\u00f6le enam kui 270 p\u00e4evaks j\u00e4rjestikuse 365 p\u00e4eva ehk 1 aasta jooksul.\nKui tuled t\u00f6\u00f6le l\u00fchemaks perioodiks, v\u00f5ib t\u00f6\u00f6andja registreerida sinu l\u00fchiajalise t\u00f6\u00f6tamise. L\u00fchiajaliselt Eestis t\u00f6\u00f6tamiseks taotle viisa p\u00e4rast t\u00f6\u00f6tamise registreerimist.\n\n- Sul on t\u00f6\u00f6kohale sobiv haridus, t\u00f6\u00f6kogemus, tervis ning vajalikud erialaoskused ja teadmised.\n- T\u00f6\u00f6andja on Eestis registreeritud.\n- T\u00f6\u00f6andja maksab sulle t\u00f6\u00f6tasu, mis on v\u00e4hemalt v\u00f5rdne Eesti keskmise brutopalgaga.\n- T\u00f6\u00f6andja taotleb t\u00f6\u00f6tukassalt loa t\u00f6\u00f6kohale v\u00e4lismaalase v\u00e4rbamiseks.\n- Asud p\u00e4rast elamisloa saamist Eestisse elama ja registreerid oma elukoha rahvastikuregistris (https://www.eesti.ee/portaal/portaal.sisene?level=30&loc=%21rrteenus.avaldused%3Ftab%3Duusavaldus%26tutvustus%3D1%26aliik%3DA01) .\nKui tuled Eestisse t\u00f6\u00f6le ajutiselt, saab t\u00f6\u00f6andja sulle taotleda ka l\u00fchiajalise t\u00f6\u00f6tamise registreerimist.\n\n- Leia sobiv t\u00f6\u00f6koht.\n- Esita n\u00f5utud dokumendid ja tasu riigil\u00f5iv.\n- Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.", "imgurl": "", "title": "Tingimused - Oskust\u00f6\u00f6lisena t\u00f6\u00f6le asumine - Politsei- ja Piirivalveamet", "description": "Kes on oskust\u00f6\u00f6line?. Oskust\u00f6\u00f6line on v\u00e4lismaalane, kes asub Eestis t\u00f6\u00f6le tavatingimustel. Lisaks tavajuhtudele eristatakse veel:. rendit\u00f6\u00f6tajaid. hooajat\u00f6\u00f6tajaid. EL-ist l\u00e4hetatud t\u00f6\u00f6tajaid. Millal v\u00f5id Eestis l\u00fchiajaliselt t\u00f6\u00f6tada l\u00fchiajalist t\u00f6\u00f6tamist registreerimata?. Eestis saab teatud erandjuhtudel l\u00fchiajaliselt t\u00f6\u00f6tada seda Politsei- ja Piir...", "source_url": "https://www.politsei.ee/et/juhend/oskustoeoelisena-toeoele-asumine"}}]