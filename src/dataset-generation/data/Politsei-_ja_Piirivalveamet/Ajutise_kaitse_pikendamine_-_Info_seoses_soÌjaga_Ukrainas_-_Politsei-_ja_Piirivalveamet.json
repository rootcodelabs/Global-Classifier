[{"content": {"chunk": "Ajutise kaitse pikendamine\nPalume ajutise kaitse pikendajatel k\u00fclastada PPA teenindussaali ning teha digikioskis dokumendi jaoks uus foto. Ajutise kaitse pikendamisel tuleb dokumendifoto teha enne iseteeninduskeskkonnas taotluse esitamist. Ajutise kaitse pikendamist saab iseteeninduses taotleda alates 3. detsembrist.\nKui kaua ajutine kaitse kestab?\nEnne 1. augustit 2024 taotletud ajutine kaitse kehtib kuni 2025. aasta m\u00e4rtsini.\nAlates 1. augustist 2024 taotletud ajutine kaitse kehtib kuni 2026. aasta m\u00e4rtsini.\nKui pikaks ajaks ajutist kaitset pikendatakse?\nAlates 1. augustist 2024 esitatud taotluste puhul pikendatakse ajutist kaitset kuni 2026. aasta m\u00e4rtsini.\nMillal saab ajutise kaitse pikendamist taotleda?\nAjutise kaitse pikendamise taotluse saab esitada kolm kuud enne elamisloa kehtivuse l\u00f5ppu PPA iseteeninduses asylum.politsei.ee (https://asylum.politsei.ee) . Palume pikendamise taotluse esitada hiljemalt kaks kuud enne elamisloa kehtivuse l\u00f5ppu. Sisestage taotlust tehes kindlasti e-kirja aadress, mida te ise loete.\nJuhul, kui ajutise kaitse elamisluba on juba kehtetuks muutunud, siis saab ajutise kaitse pikendamise taotlust esitada vaid PPA teeninduses.\nKuidas saab ajutist kaitset pikendada?", "imgurl": "", "title": "Ajutise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": ". Palume ajutise kaitse pikendajatel k\u00fclastada PPA teenindussaali ning teha digikioskis dokumendi jaoks uus foto. Ajutise kaitse pikendamisel tuleb dokumendifoto teha enne iseteeninduskeskkonnas taotluse esitamist. Ajutise kaitse pikendamist saab iseteeninduses taotleda alates 3. detsembrist. Kui kaua ajutine kaitse kestab?. Enne 1. augustit 2024 t...", "source_url": "https://www.politsei.ee/et/juhend/info-seoses-ukraina-sojaga/ajutise-kaitse-pikendamine"}}, {"content": {"chunk": "Kui oled esitanud ajutise kaitse pikendamise taotluse aadressil asylum.politsei.ee ja saanud kinnituse, et taotlus on vastu v\u00f5etud, siis pole taotlust elamisloakaardi saamiseks eraldi vaja esitada.\non ajutise kaitse pikendamiseks vajalik k\u00e4ia l\u00e4bi endale sobivast PPA teenindussaalist ning teha endast dokumendi jaoks digikioskis uus foto. Leiad teenindussaalide asukohad ning lahtiolekuajad siit (https://www.politsei.ee/et/asukohad/teenindused) .\nSoovitame dokumendifoto teha enne iseteeninduskeskkonnas taotluse esitamist. Iseteeninduskeskkonnas taotluse esitamise j\u00e4rel saadetakse teie e-posti aadressile kinnituse, et teie taotlus on vastu v\u00f5etud ning meeldetuletus, et ajutine kaitse pikendatakse alles siis kui lisaks taotluse esitamisele on taotleja teinud endast ka uue foto PPA teenindussaalis. Samuti saadab PPA sellele aadressile e-kirja, kui pikendatud elamisloakaart on valminud ja sellele saab PPA teenindusse j\u00e4rele minna.\nMida on ajutise kaitse pikendamiseks vaja?\non ajutise kaitse pikendamiseks vajalik lisaks elektroonilisele taotlusele ka k\u00fclastada PPA teenindussaali ning endast digikioskis teha uus dokumendifoto. Teenindussaalide asukohad ja lahtiolekuajad leiad siit (https://www.politsei.ee/et/asukohad/teenindused) .\nAjutise kaitse pikendamist taotlev inimene peab olema l\u00e4binud v\u00f5i registreerinud kohanemisprogrammi ja sellele saab registreeruda siit: www.settleinestonia.ee/programme (http://www.settleinestonia.ee/programme)\nDokumendid:", "imgurl": "", "title": "Ajutise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": ". Palume ajutise kaitse pikendajatel k\u00fclastada PPA teenindussaali ning teha digikioskis dokumendi jaoks uus foto. Ajutise kaitse pikendamisel tuleb dokumendifoto teha enne iseteeninduskeskkonnas taotluse esitamist. Ajutise kaitse pikendamist saab iseteeninduses taotleda alates 3. detsembrist. Kui kaua ajutine kaitse kestab?. Enne 1. augustit 2024 t...", "source_url": "https://www.politsei.ee/et/juhend/info-seoses-ukraina-sojaga/ajutise-kaitse-pikendamine"}}, {"content": {"chunk": "- Ajutise kaitse pikendamise ankeet (/files/2023-09/ajk-pikendamine-2023.pdf?51e7da906b)\n- Andmed l\u00e4hedaste ja pereliikmete kohta (/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)\nP\u00e4rast dokumendifoto tegemist on ajutise kaitse elamisloa pikendamise taotluse esitamiseks iseteeninduskeskkonnas (https://asylum.politsei.ee) vajalik ligip\u00e4\u00e4s internetile. Taotlemise juures k\u00fcsitakse isikukoodi ja elamisloakaardi andmeid. Lisaks tuleb taotlemisel m\u00e4rkida, millises PPA teeninduses soovitakse oma uus elamisloakaart k\u00e4tte saada.\nTeatud juhtudel v\u00f5idakse teilt k\u00fcsida ka t\u00e4iendavaid k\u00fcsimusi. Sellisel juhul v\u00f5etakse teiega eraldi \u00fchendust.\nKuidas registreerida oma elukohta?\nAjutise kaitse pikendamise taotlemiseks peab inimese elukoht olema registreeritud. Eestisse registreeritud elukoht annab meile kinnituse, et ajutist kaitset sooviv inimene viibib ka reaalselt Eestis ning riik saab pakkuda Eesti elanikule m\u00f5eldud teenuseid ja toetuseid, nagu n\u00e4iteks sotsiaalabi, tervishoiuteenus, tasuta \u00fchistransport v\u00f5i kooli- ning lasteaiakoht.\nElukoha saab registreerida kohalikus omavalitsuses. Elukoha registreerimiseks tuleb esitada ruumi kasutamist t\u00f5endav dokument (nt \u00fc\u00fcrileping) v\u00f5i ruumi omaniku n\u00f5usolek. Kui \u00fc\u00fcrileping on olemas, siis sellest piisab ja omaniku n\u00f5usolekut t\u00e4iendavalt ei ole vaja.\nLoe lisainfotelukoha registreerimise kohta. (https://kriis.ee/julgeolekuolukord-euroopas/info-ukraina-sojapogenikele/elukoht)\nKas ajutise kaitse pikendamine on kohustuslik?", "imgurl": "", "title": "Ajutise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": ". Palume ajutise kaitse pikendajatel k\u00fclastada PPA teenindussaali ning teha digikioskis dokumendi jaoks uus foto. Ajutise kaitse pikendamisel tuleb dokumendifoto teha enne iseteeninduskeskkonnas taotluse esitamist. Ajutise kaitse pikendamist saab iseteeninduses taotleda alates 3. detsembrist. Kui kaua ajutine kaitse kestab?. Enne 1. augustit 2024 t...", "source_url": "https://www.politsei.ee/et/juhend/info-seoses-ukraina-sojaga/ajutise-kaitse-pikendamine"}}, {"content": {"chunk": "Kas ajutise kaitse pikendamine on kohustuslik?\nAjutise kaitse omamine ega pikendamine ei ole kohustuslik. K\u00f5ikidel Ukraina kodanikel on \u00f5igus Eestis edasi viibida ja elada ka ilma ajutist kaitset taotlemata, kuid sel juhul puuduvad elamisluba ja sellega kaasnevad sotsiaalsed garantiid.\nKas v\u00f5in oma Ukraina passiga s\u00f5ita Eestist Venemaale?\nPPA soovitab ilma tungiva vajaduseta Venemaale mitte reisida. Riigikogu kuulutas 18. oktoobril Venemaa re\u017eiimi terroristlikuks ning ajutine kaitse on Ukraina kodanikele antud just kaitseks Venemaa tegevuse eest. Venemaale reisimine v\u00f5ib kaasa tuua elamisloa kehtetuks tunnistamise.\nKas ajutise kaitse pikendamine maksab?\nAjutise kaitse elamisloa pikendamine on tasuta. Taotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast taotluse esitamist soovitakse muuta dokumendi k\u00e4ttesaamiskohta, tuleb selle eest maksta.\nKas ajutise kaitse pikendamisel on vaja esitada dokumendifoto?\non ajutise kaitse pikendamisel vajalik esitada uus dokumendifoto, mis on tehtud PPA teeninduses. Dokumendifoto tegemine PPA teeninduses on tasuta ning selleks ei ole vajalik eelnevalt aega ette registreerida. Teeninduste asukohad ning lahtiolekuajad on leitavad siit (https://www.politsei.ee/et/asukohad/teenindused) .", "imgurl": "", "title": "Ajutise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": ". Palume ajutise kaitse pikendajatel k\u00fclastada PPA teenindussaali ning teha digikioskis dokumendi jaoks uus foto. Ajutise kaitse pikendamisel tuleb dokumendifoto teha enne iseteeninduskeskkonnas taotluse esitamist. Ajutise kaitse pikendamist saab iseteeninduses taotleda alates 3. detsembrist. Kui kaua ajutine kaitse kestab?. Enne 1. augustit 2024 t...", "source_url": "https://www.politsei.ee/et/juhend/info-seoses-ukraina-sojaga/ajutise-kaitse-pikendamine"}}]