[{"content": {"chunk": "Mis on juurdep\u00e4\u00e4setavus?\nTeie ees olev koduleht on ehitatud ja koostatud nii, et see vastaks WCAG 2.1 AA (http://www.w3.org/TR/WCAG21/) juurdep\u00e4\u00e4setavuse suunistele. See t\u00e4hendab, et on kasutatud teatud tehnilisi vahendeid ja sisu koostamise p\u00f5him\u00f5tteid, mis aitavad kodulehe sisu tarbida paljudel puuetega inimestel. Puuded on nt pimesus ja vaegn\u00e4gemine, kurtus ja vaegkuulmine, \u00f5piraskused, kognitiivsed piirangud, liikumispuue, k\u00f5nepuue, valgustundlikkus ja nimetatud puuete kombinatsioonid.\nLisaks on v\u00f5imalik juurdep\u00e4\u00e4setavust parandada oma arvutit brauseri ja operatsioonis\u00fcsteemi tasemel seadistades. Allj\u00e4rgnevalt \u00fclevaade p\u00f5hilistest abivahenditest.\nP\u00f5hjalikuma juhendi leiate aadressilt http://mcmw.abilitynet.org.uk/ (https://mcmw.abilitynet.org.uk/) (inglise keeles). Kui j\u00e4\u00e4te h\u00e4tta, v\u00f5tke \u00fchendust e-posti aadressil .\nKlaviatuuriga navigeerimine\nSellel kodulehel on v\u00f5imalik navigeerida ainult klaviatuuri abil. Navigatsioon toimub Tab-klahvi abil. Iga vajutusega liigub fookus j\u00e4rgmisele elemendile. Hetkel aktiivset elementi m\u00e4rgib v\u00e4rvimuutus ja kastike selle \u00fcmber. Fookuses oleva lingi aktiveerimiseks tuleb vajutada klaviatuuril klahvi Enter.\nEsimesed kolm linki, mis sellisel viisil navigeerides aktiivseks muutuvad, on tavakasutaja eest varjatud ning m\u00f5eldud spetsiaalselt klaviatuuriga navigeerijatele. Need on vastavalt \u201eLiigu edasi p\u00f5hisisu juurde\u201c ja \u201eJuurdep\u00e4\u00e4setavus\u201c.\n\u201eLiigu edasi p\u00f5hisisu juurde\u201c j\u00e4tab vahele p\u00e4ise ja vasaku paani ning h\u00fcppab lehe p\u00f5hisisu juurde. \u201eJuurdep\u00e4\u00e4setavus\u201c viitab sellele samale lehele, millel praegu olete.\nSisu suurendamine\nVeebilehitsejad", "imgurl": "", "title": "Mis on juurdep\u00e4\u00e4setavus? - Juurdep\u00e4\u00e4setavus - Politsei- ja Piirivalveamet", "description": "Teie ees olev koduleht on ehitatud ja koostatud nii, et see vastaks WCAG 2. 1 AA juurdep\u00e4\u00e4setavuse suunistele. See t\u00e4hendab, et on kasutatud teatud tehnilisi vahendeid ja sisu koostamise p\u00f5him\u00f5tteid, mis aitavad kodulehe sisu tarbida paljudel puuetega inimestel. Puuded on nt pimesus ja vaegn\u00e4gemine, kurtus ja vaegkuulmine, \u00f5piraskused, kognitiivsed...", "source_url": "https://www.politsei.ee/et/juhend/juurdepaeaesetavus"}}, {"content": {"chunk": "Sisu suurendamine\nVeebilehitsejad\nSisu suurendamiseks soovitame esmalt kasutada veebilehitsejale sisseehitatud funktsionaalsust.\nK\u00f5ikides populaarsetes veebilehitsejates on v\u00f5imalik lehte suurendada ja v\u00e4hendada, kui hoida all Ctrl-klahvi (OS X operatsioonis\u00fcsteemis Cmd-klahvi) ja samal vajutada ajal kas \u201e+\u201c- v\u00f5i \u201e\u2013\u201c-klahvi. Teine mugav v\u00f5imalus on kasutada hiirt: hoides all Ctrl-klahvi ja samal ajal liigutades hiire kerimisrulli. Tagasi normaalsuurusesse saab, kui vajutada samaaegselt Ctrl- ja 0-klahvile.\nEraldiseisvad programmid\nK\u00f5ik enamlevinud operatsioonis\u00fcsteemid sisaldavad seadeid ekraanil esitatava sisu suurendamiseks.\nleiate programmi nimega Magnifier, kui vajutate all vasakul Start-men\u00fc\u00fc nupule, tr\u00fckite Magnifier (piisab juba m\u00f5nest esimesest t\u00e4hest) ja vajutate Enter-klahvi. Avaneb v\u00e4ike aken, milles on k\u00f5ik on suurendatult. Vaikimisi j\u00e4lgib programm hiire kursori asukohta.\narvutitel tuleb suurendamise kasutamiseks navigeerida j\u00e4rgmiselt: Apple'i men\u00fc\u00fc -> System Preferences -> Accessibility (v\u00f5i Universal Access) -> Zoom.\nVeebilehitseja laiendused\nVeebilehitsejate jaoks on olemas suurendamist v\u00f5imaldavad laiendused, mis t\u00e4iendavad veebilehitseja olemasolevat funktsionaalsust. N\u00e4iteks Firefoxi jaoks Zoom Page, mis lubab suurenda nii kogu lehte kui ka ainult teksti; Chrome'i jaoks Zoom for Google Chrome.\nEkraanilugeja kasutamine\nEkraanilugeja on programm, mis \u00fcritab arvutiekraanil kujutatavat interpreteerida ja teistes vormides edasi anda \u2013 n\u00e4iteks helidena, audiokommentaarina. Eelk\u00f5ige on see abivahend vaegn\u00e4gijate jaoks.", "imgurl": "", "title": "Mis on juurdep\u00e4\u00e4setavus? - Juurdep\u00e4\u00e4setavus - Politsei- ja Piirivalveamet", "description": "Teie ees olev koduleht on ehitatud ja koostatud nii, et see vastaks WCAG 2. 1 AA juurdep\u00e4\u00e4setavuse suunistele. See t\u00e4hendab, et on kasutatud teatud tehnilisi vahendeid ja sisu koostamise p\u00f5him\u00f5tteid, mis aitavad kodulehe sisu tarbida paljudel puuetega inimestel. Puuded on nt pimesus ja vaegn\u00e4gemine, kurtus ja vaegkuulmine, \u00f5piraskused, kognitiivsed...", "source_url": "https://www.politsei.ee/et/juhend/juurdepaeaesetavus"}}, {"content": {"chunk": "Sellel kodulehel esitatud sisu on loodud vastavalt ekraanilugejatele arusaadavatele standarditele ja nii, et igat t\u00fc\u00fcpi visuaalset sisu on v\u00f5imalik taasesitada teises vormis. N\u00e4iteks on piltidel k\u00fcljes tekstilised kirjeldused, video all on toodud kirjeldus videopildis juhtuva kohta, struktuursete elementide paigutus ja j\u00e4rjekord arvestab ekraanilugeja liikumist ekraanil ja v\u00f5imaldab infot tarbida loogilises j\u00e4rjekorras.\nValik populaarseid ekraanilugejaid:\nJAWS (http://www.freedomscientific.com/) (Windows) VoiceOver (OS X, tasuta, sisseehitatud) NVDA (http://www.nvaccess.org/download) (Windows, tasuta) SystemAccess (http://www.serotek.com/systemaccess) (Windows)", "imgurl": "", "title": "Mis on juurdep\u00e4\u00e4setavus? - Juurdep\u00e4\u00e4setavus - Politsei- ja Piirivalveamet", "description": "Teie ees olev koduleht on ehitatud ja koostatud nii, et see vastaks WCAG 2. 1 AA juurdep\u00e4\u00e4setavuse suunistele. See t\u00e4hendab, et on kasutatud teatud tehnilisi vahendeid ja sisu koostamise p\u00f5him\u00f5tteid, mis aitavad kodulehe sisu tarbida paljudel puuetega inimestel. Puuded on nt pimesus ja vaegn\u00e4gemine, kurtus ja vaegkuulmine, \u00f5piraskused, kognitiivsed...", "source_url": "https://www.politsei.ee/et/juhend/juurdepaeaesetavus"}}]