[{"content": {"chunk": "Taotlemine v\u00e4lismaal\nV\u00e4lismaal saad digi-ID-d taotleda postiga, e-postiga v\u00f5i Eesti Vabariigi v\u00e4lisesinduses.\nDigi-ID taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument.\nVaata Eesti v\u00e4lisesindusi. (/et/dokumente-vaeljastavad-eesti-vabariigi-vaelisesindused)\nDigi-ID taotlemine tavakorras\nTavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist.\nV\u00e4lismaalt tellitud digi-ID k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nVaata dokumendi taotluse hetkeseisu. (https://www2.politsei.ee/et/teenused/e-paringud/id-kaardi-ja-passi-taotlus/)\nDigi-ID taotlemine kiirkorras\nDigi-ID ei saa kiirkorras taotleda.\nTaotlusankeet\nT\u00e4ida taotlusankeet k\u00e4sitsi v\u00f5i arvutis.\nKinnita andmete \u00f5igsust taotluse l\u00f5pus allkirjaga.\nM\u00e4rgi ankeedil sulle l\u00e4him kauplus (https://www.politsei.ee/et/dokumendi-kaettesaamine-kaupluses) v\u00f5i Eesti Vabariigi v\u00e4lisesindus, kus soovid dokumendi k\u00e4tte saada. Teeninduses digi-ID ei v\u00e4ljastata.\n\nTaotlusankeedil ei tohi olla parandusi.", "imgurl": "", "title": "Taotlemine v\u00e4lismaal - Digi-ID taotlemine - Politsei- ja Piirivalveamet", "description": "V\u00e4lismaal saad digi-ID-d taotleda postiga, e-postiga v\u00f5i Eesti Vabariigi v\u00e4lisesinduses. Digi-ID taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Digi-ID taotlemine tavakorras. Tavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja...", "source_url": "https://www.politsei.ee/et/juhend/digi-id-taotlemine/taotlemine-valismaal"}}, {"content": {"chunk": "Taotlusankeedil ei tohi olla parandusi.\n\nTaotlusankeet. (/files/2023-08/est-2028-08-21.pdf?46465d6cd1)\nTaotlusankeedi t\u00e4itmise juhend. (/et/taotlusankeedi-taeitmise-juhend)\nRiigil\u00f5iv\nEesti v\u00e4lisesinduses kohapeal riigil\u00f5ivu tasumise v\u00f5imaluste teada saamiseks v\u00f5ta \u00fchendust selle v\u00e4lisesindusega, kuhu l\u00e4hed digi-ID taotlema.\nV\u00e4lisesinduste kontaktid. (http://vm.ee/et/taxonomy/term/123)\nDigi-ID riigil\u00f5iv on 55\u00a0\u20ac.\nKui tasud riigil\u00f5ivu enne v\u00e4lisesindusse tulekut, siis v\u00f5ta seda t\u00f5endav dokument sinna kaasa.\nV\u00e4lisesinduses digi-ID taotlemiseks vajalikud dokumendid\nV\u00f5ta Eesti v\u00e4lisesindusse kaasa:\n\n- t\u00e4idetud taotlusankeet\n- riigil\u00f5ivu tasumist t\u00f5endav dokument\nKui tahad digi-ID-le j\u00e4rele saata enda poolt volitatud inimese, siis selleks t\u00e4ida v\u00e4lisesinduses volitus.", "imgurl": "", "title": "Taotlemine v\u00e4lismaal - Digi-ID taotlemine - Politsei- ja Piirivalveamet", "description": "V\u00e4lismaal saad digi-ID-d taotleda postiga, e-postiga v\u00f5i Eesti Vabariigi v\u00e4lisesinduses. Digi-ID taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Digi-ID taotlemine tavakorras. Tavakorras digi-ID tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja...", "source_url": "https://www.politsei.ee/et/juhend/digi-id-taotlemine/taotlemine-valismaal"}}]