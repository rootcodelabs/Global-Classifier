[{"content": {"chunk": "Taotlemine v\u00e4lismaal\nV\u00e4lismaal saab ID-kaarti taotleda iseteeninduses (https://etaotlus.politsei.ee/#/login) v\u00f5i Eesti Vabariigi v\u00e4lisesinduses.\nID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument.\nVaata Eesti v\u00e4lisesindusi. (/et/dokumente-vaeljastavad-eesti-vabariigi-vaelisesindused)\nID-kaardi taotlemine tavakorras\nTavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist. V\u00e4lismaalt tellitud ID-kaardi k\u00e4tte saamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5tke \u00fchendust v\u00e4lisesindusega, kuhu dokumendi tellisite. V\u00e4lisesinduste kontaktid leiab V\u00e4lisministeeriumi kodulehelt.\nVaata enda ID-kaardi taotluse hetkeseisu. (https://www2.politsei.ee/et/teenused/e-paringud/id-kaardi-ja-passi-taotlus/)\nID-kaardi taotlemine kiirkorras\nV\u00e4lismaal olles ei saa kiirkorras ID-kaarti taotleda.\nS\u00f5rmej\u00e4lgede andmine\nVarasemalt antud s\u00f5rmej\u00e4ljed kehtivad 6 aastat. Kui sul tuleb anda uuesti s\u00f5rmej\u00e4ljed, saad seda teha Eesti Vabariigi v\u00e4lisesinduses.\nKontrolli enda s\u00f5rmej\u00e4lgede kehtivust. (https://www.politsei.ee/et/paringud/biomeetria-kehtivuse-kontroll)\nS\u00f5rmej\u00e4lgi ei pea enam uuesti andma, kui oled vanem kui 70-aastane ja oled varasemalt s\u00f5rmej\u00e4ljed andnud.\nID-kaardi k\u00e4ttesaamise volitus", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}, {"content": {"chunk": "ID-kaardi k\u00e4ttesaamise volitus\nKui tahad ID-kaardile j\u00e4rele saata enda poolt volitatud inimese, siis tuleks seda otsustada v\u00e4lisesinduses taotluse isiklikul esitamisel. Volitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana ID-kaart.\nID-kaardi taotlemine esimest korda\nJuhul, kui tegemist on esmakordse Eesti kodaniku dokumendi taotlemisega, tuleb t\u00e4ita lisaankeet (/files/Dokumentide taotlemise ankeedid/lisaankeet-2020.pdf?4f3adbada3) .\nEsmakordsel ID-kaardi taotlemisel tuleb esitada Eesti kodakondsust t\u00f5endav dokument.\nKodakondsust saab t\u00f5endada, kui esitad esmakordselt dokumenti taotledes \u00fche nendest dokumentidest:", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}, {"content": {"chunk": "- Eesti kodaniku passi\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nDokumendifoto\nDigitaalne dokumendifoto saada aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nTaotlusankeet\nT\u00e4ida taotlusankeet k\u00e4sitsi v\u00f5i arvutis.\nTaotlusele kirjuta allkirjan\u00e4idis.\nKinnita andmete \u00f5igsust taotluse l\u00f5pus allkirjaga.\nM\u00e4rgi ankeedil teenindus v\u00f5i Eesti Vabariigi v\u00e4lisesindus, kus soovid dokumendi k\u00e4tte saada.\n\nTaotlusankeedil ei tohi olla parandusi.", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}, {"content": {"chunk": "Taotlusankeedil ei tohi olla parandusi.\n\nID-kaardi taotlusankeet. (/files/2023-08/est-2028-08-21.pdf?46465d6cd1)\nTaotlusankeedi t\u00e4itmise juhend. (/et/taotlusankeedi-taeitmise-juhend)\nRiigil\u00f5iv\nEesti v\u00e4lisesinduses kohapeal riigil\u00f5ivu tasumise v\u00f5imaluste teada saamiseks v\u00f5ta \u00fchendust selle v\u00e4lisesindusega, kuhu l\u00e4hed ID-kaarti taotlema.\nV\u00e4lisesinduste kontaktid. (https://vm.ee/konsulaar-viisa-ja-reisiinfo/eesti-vabariigi-valisesindused)\nKui tasud riigil\u00f5ivu enne v\u00e4lisesindusse tulekut, siis v\u00f5ta seda t\u00f5endav dokument sinna kaasa.\nRiigil\u00f5ivud alates 1. jaanuar 2025\nID-kaart\nID-kaardi riigil\u00f5iv on 75 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi riigil\u00f5iv 20\u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja ID-kaardi riigil\u00f5iv on 20 \u20ac. Soodustuse saamiseks tuleb koos taotlusega esitada puuet t\u00f5endava dokumendi koopia, mis on esitaja poolt allkirjaga kinnitatud.\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nID-kaart ja Eesti kodaniku pass\nID-kaardi ja Eesti kodaniku passi riigil\u00f5iv on 110 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi ja Eesti kodaniku passi riigil\u00f5iv 35 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning ID-kaardi ja Eesti kodaniku passi riigil\u00f5iv on 35 \u20ac. Soodustuse saamiseks tuleb esitada puuet t\u00f5endav dokument.\nV\u00e4lisesinduses ID-kaardi taotlemiseks vajalikud dokumendid\nV\u00f5ta Eesti v\u00e4lisesindusse kaasa:", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}, {"content": {"chunk": "- t\u00e4idetud taotlusankeet\n- riigil\u00f5ivu tasumist t\u00f5endav dokument\nDigitaalne dokumendifoto saada koos fotol oleva inimese nime ja isikukoodiga .\nKui tahad ID-kaardile j\u00e4rele saata enda poolt volitatud inimese, siis selleks t\u00e4ida v\u00e4lisesinduses volitus.\nKui taotled ID-kaarti esimest korda, v\u00f5ta v\u00e4lisesindusse kaasa koopia Eesti kodakondsust t\u00f5endavast dokumendist.\nKui oled v\u00e4lismaal abiellunud, lahutanud v\u00f5i nime muutnud, siis v\u00f5ta v\u00e4lisesindusse kaasa seda t\u00f5endav dokument.\nRiigil\u00f5ivu soodustuse saamiseks v\u00f5ta v\u00e4lisesindusse kaasa koopia seda t\u00f5endavast dokumendist.\nAbielu, lahutus v\u00f5i nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}, {"content": {"chunk": "Info dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nID-kaardi taotlemine eestkostetavale\nEestkostetava eest saab ID-kaardi taotluse esitada ainult tema eestkostja.\nV\u00f5ta v\u00e4lisesindusse kaasa eestkostet t\u00f5endav dokument.", "imgurl": "", "title": "Taotlemine v\u00e4lismaal - ID-kaardi taotlemine t\u00e4iskasvanule - Politsei- ja Piirivalveamet", "description": "V\u00e4lismaal saab ID-kaarti taotleda iseteeninduses v\u00f5i Eesti Vabariigi v\u00e4lisesinduses. ID-kaardi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-valismaal"}}]