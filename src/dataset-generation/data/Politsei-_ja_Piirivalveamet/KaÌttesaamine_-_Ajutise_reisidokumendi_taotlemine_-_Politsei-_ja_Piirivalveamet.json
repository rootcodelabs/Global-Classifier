[{"content": {"chunk": "K\u00e4ttesaamine\nAja broneerimine teeninduses\nTeeninduses dokumendi k\u00e4tte saamiseks on v\u00f5imalik aeg broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nAjutise reisidokumendi taotlemine tavakorras\nAjutise reisidokumendi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nTulen ajutisele reisidokumendile ise j\u00e4rgi\nUue dokumendi k\u00e4ttesaamiseks v\u00f5ta kaasa oma vana ajutine reisidokument.\nSaadan ajutisele reisidokumendile j\u00e4rgi enda volitatud esindaja\nVolitatud isikule v\u00e4ljastatakse dokument vaid juhul, kui tegemist on teeninduses v\u00f5i Eesti Vabariigi v\u00e4lisesinduses kohapeal esitatud taotlusega ning volitus on esitatud juba dokumenditaotluse esitamisel. Kui dokumendile tuleb j\u00e4rgi sinu poolt volitatud esindaja, siis peab ta kaasa v\u00f5tma enda kehtiva Eesti isikut t\u00f5endava dokumendi.\nDokumendi v\u00e4ljastuskoha muutmine\nDokumendi v\u00e4ljastuskoha muutmine on tasuline.\nKui sinu dokument asub teeninduses ning soovid muuta selle v\u00e4ljastuskohta, esita vabas vormis avaldus aadressile ja esita lisaks riigil\u00f5ivu tasumist t\u00f5endav dokument.\nRiigil\u00f5ivu maksmise info. (https://www.politsei.ee/et/juhend/riigiloivude-maeaerad)\nKui tellisid dokumendi Eesti Vabariigi v\u00e4lisesindusse ning soovid muuta selle v\u00e4ljastuskohta, siis palun v\u00f5ta \u00fchendust v\u00e4lisesindusega.\nEesti Vabariigi v\u00e4lisesindused. (https://vm.ee/konsulaar-viisa-ja-reisiinfo/eesti-vabariigi-valisesindused)\nEestis: teenindusest teenindusse\nDokumendi v\u00e4ljastuskoha muutmine maksab 10 \u20ac.", "imgurl": "", "title": "K\u00e4ttesaamine - Ajutise reisidokumendi taotlemine - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4tte saamiseks on v\u00f5imalik aeg broneerida. Vaata teenindusi. Broneeri aeg. Ajutise reisidokumendi taotlemine tavakorras. Ajutise reisidokumendi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Tulen ajutisele reisidokumendile ise j\u00e4rgi. Uue dokumendi k\u00e4ttesaamiseks v...", "source_url": "https://www.politsei.ee/et/juhend/ajutise-reisidokumendi-taotlemine/kattesaamine"}}, {"content": {"chunk": "Eestis: teenindusest teenindusse\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestist v\u00e4lismaale: teenindusest Eesti Vabariigi v\u00e4lisesindusse\nDokumendi saatmine Eestist v\u00e4lismaale maksab 30 \u20ac.\nV\u00e4lismaale dokumentide saatmiseks t\u00e4htaegu ei ole ette n\u00e4htud ja dokumendi v\u00e4lismaale j\u00f5udmine v\u00f5ib v\u00f5tta aega. V\u00e4lisesindus v\u00f5tab sinuga \u00fchendust, kui dokument on kohale j\u00f5udnud.\nV\u00e4lismaal: Eesti Vabariigi v\u00e4lisesindusest v\u00e4lisesindusse\n\u00dchest v\u00e4lisesindusest teise v\u00e4lisesindusse dokumendi saatmine maksab 80 \u20ac.\nV\u00e4lismaal: Eesti Vabariigi esindusest teenindusse\nEesti Vabariigi v\u00e4lisesindusest teenindusse dokumendi saatmine maksab 80 \u20ac.", "imgurl": "", "title": "K\u00e4ttesaamine - Ajutise reisidokumendi taotlemine - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4tte saamiseks on v\u00f5imalik aeg broneerida. Vaata teenindusi. Broneeri aeg. Ajutise reisidokumendi taotlemine tavakorras. Ajutise reisidokumendi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Tulen ajutisele reisidokumendile ise j\u00e4rgi. Uue dokumendi k\u00e4ttesaamiseks v...", "source_url": "https://www.politsei.ee/et/juhend/ajutise-reisidokumendi-taotlemine/kattesaamine"}}]