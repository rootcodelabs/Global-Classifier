[{"content": {"chunk": "K\u00fcsimused-vastused\nKui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist.\nRohkem infot (nt. ettev\u00f5tlus, pangandus, maksustamine jms) e-residentsuse kohta. (https://e-resident.gov.ee/)\nMaksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega (https://www.emta.ee/et) .", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Piiri\u00fcletus ja Eestis pangakonto avamine\nKas e-residendi digi-ID omamine lihtsustab viisa (sh diginomaadi viisa) saamist ja vastupidi?\nEi lihtsusta. E-residendi digi-ID ja viisa taotlemine ei ole omavahel seotud \u2013 tegemist on eraldiseisvate protsessidega, millele kehtivad erinevad n\u00f5uded ning mida reguleerivad ka erinevad seadused. E-residendi digi-ID omamine ei ole p\u00f5hjendus viisa saamiseks ega vastupidi.\nKas e-residendi digi-ID annab loa Euroopa Liitu ja Eestisse reisida?\nEi anna. E-residendi digi-ID on m\u00f5eldud kasutamiseks \u00fcksnes elektroonilises keskkonnas.\nT\u00e4psem info e-residendi digi-ID v\u00e4ljaandmise alustest ning eesm\u00e4rkidest. (https://www.politsei.ee/et/juhend/e-residendi-digi-id)\nKas e-residendi digi-ID omamine tagab \u00e4riettev\u00f5tte loomise ja pangakonto avamise?\nEi. E-residendi digi-ID loob k\u00fcll v\u00f5imaluse ettev\u00f5tte asutamiseks Eestisse tulemata ning ka selle, suuremalt jaolt, kaugteel haldamiseks, kuid ettev\u00f5tte tuleb asutada siiski eraldi toiminguna ning pelgalt e-residendi digi-ID saamine ei t\u00e4henda, et koos sellega on asutatud ka ettev\u00f5tte.\nEttev\u00f5tte asutamise infot. (https://learn.e-resident.gov.ee/hc/en-us/sections/360000172018-Your-Company)\nPangakonto loomine ei ole samuti seotud e-residendi digi-ID saamisega. Pangakonto avamiseks tuleb esitada pangale eraldiseisev taotlus ning pank teostab samuti enne pangakonto avamist isiku suhtes etten\u00e4htud kontrollid, j\u00e4rgides panganduse peamist p\u00f5him\u00f5tet ja kohustust: tunne oma klienti.. Pankade kriteeriumid ja n\u00f5uded konto avamisele v\u00f5ivad olla v\u00e4ga erinevad e-residendi digi-ID saamise alustest.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Pangateenuste t\u00e4psustav info. (https://learn.e-resident.gov.ee/hc/en-us/sections/360000172038-Banking)\nTaotlemine ja menetlus\nKas taotluskeskkonnas konto loomine on kohustuslik ja kas ilma selleta ei saa taotlust esitada?\nTaotluse esitamiseks tuleb luua konto \u2013 muul moel taotluse esitamine ei ole v\u00f5imalik. Konto loomine lihtsustab muuhulgas taotluse esitamist (taotlust ei pea \u00e4ra t\u00e4itma \u00fche korraga, vaid seda on v\u00f5imalik j\u00e4tkata endale sobival ajal) ning v\u00f5imaldab hiljem j\u00e4lgida taotluse menetlusstaatust.\n() Kas taotluse v\u00f5ib minu eest esitada ka keegi teine?\nEi v\u00f5i. Vastavalt ITDS \u00a7 11 lg 2 tuleb taotlus isikut t\u00f5endava dokumendi v\u00e4ljaandmiseks esitada dokumendi v\u00e4ljaandmiseks p\u00e4devale asutusele isiklikult. See t\u00e4hendab, et e-taotluskeskkonnas taotlust esitades tuleb Sul taotlus t\u00e4ita ning esitada ise. Taotluse esitamine vahendaja kaudu (sh notarib\u00fcrood ja teenusepakkujad) ei ole lubatud.\nKui vajad kellegi abi taotluskeskkonnas riigil\u00f5ivu makse teostamisel (nt. Sul puudub makse teostamiseks sobiv pangakaart), siis on k\u00fcll lubatud kellegi teise pangakaardiga makse teostamine, kuid pane seejuures t\u00e4hele, et taotluse esitamine ei ole v\u00f5imalik selliselt, et Sa t\u00e4idad ja esitad \u00fche seadme (arvuti/telefoni) kaudu taotluse ise ning keegi teine teostab teisest seadmest makse. Taotluse esitamine ja riigil\u00f5ivu tasumine on \u00fcks tervikprotsess ja makselingi jagamine ei ole v\u00f5imalik. Seega, kui kasutad riigil\u00f5ivu maksmisel kellegi abi, siis see eeldab seda, et Sina t\u00e4idad taotluse ja tema viibib Sinu juures ning teostab samast seadmest makse.\n() Kuidas konto loomine k\u00e4ib?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "() Kuidas konto loomine k\u00e4ib?\nKui oled esmakordne taotleja (st sul ei ole varem e-residendi digi-ID\u2019d olnud) v\u00f5i Su e-residendi digi-ID on kehtivuse kaotanud, saad konto luua kehtiva e-mailiga. Parooli ei ole vajalik s\u00e4testada. Nii konto loomisel kui ka hiljem sisse logimisel saadetakse iga kord Sinu konto e-mailile unikaalne link, millega on v\u00f5imalik konto aktiveerida/ sisse logida. Link kehtib 30 minutit.\nKui Sul on kehtiv e-residendi digi-ID ja/ v\u00f5i selle alusel v\u00e4lja antud Smart-ID, saad Sa konto registreerida autentides end kehtiva eID vahendiga. Selleks pead Sa teadma oma Eesti isikukoodi ja e-residendi digi-ID v\u00f5i Smart-ID PIN 1 koodi. Samuti palutakse Sul kinnitada kehtiv e-mail, mille abil saad samuti taotluskeskkonda siseneda. Kehtiva eID vahendiga sisenedes eelt\u00e4idetakse Sulle osad k\u00fcsimuste v\u00e4ljad nende andmetega, mis esitasid eelmisel taotlemisel.\nLoe Eesti isikukoodi kohta. (#isikukood)\nProovin taotluskeskkonda siseneda kasutades kehtivat eID vahendit, kuid saan veateate. Mis on valesti?\nTaotluskeskkonda saavad kehtiva eID vahendiga siseneda ainult korduvtaotlejad, st need, kes on varasemalt e-residendi digi-ID\u2019d taotlenud ja selle k\u00e4tte saanud. Taotluskeskkonda saab siseneda vaid kehtiva e-residendi digi-ID\u2019ga v\u00f5i selle alusel v\u00e4lja antud Smart-ID\u2019ga.\nKeskkonda ei saa siseneda muude dokumentidega nagu nt. v\u00e4lismaalase ID-kaart ja elamisloakaart. Samuti ei saa siseneda Smart-ID\u2019ga, mis on v\u00e4lja antud m\u00f5ne muu dokumendi, mitte e-residendi digi-ID alusel.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Kui Sul ei ole kehtivat e-residendi digi-ID\u2019d ja/ v\u00f5i selle alusel v\u00e4lja antud Smart-ID\u2019d ning soovid esitada taotluse, siis saad seda teha luues konto oma e-mailiga.\nLoe konto loomise kohta. (#loomine)\nKui proovid siseneda kehtiva e-residendi digi-ID\u2019ga ja/ v\u00f5i selle alusel v\u00e4lja antud Smart-ID\u2019ga ning saad veateate, v\u00f5ib tegu olla s\u00fcsteemi veaga. Palun v\u00f5ta sel juhul meiega \u00fchendust, kirjutades .\nMa olen varem e-residendi digi-ID\u2019d taotlenud ja/ v\u00f5i mul on juba kehtiv e-residendi digi-ID. Kas ma pean ikka konto looma v\u00f5i on mul juba konto olemas?\nSee, kui Sa oled varem e-residendi digi-ID\u2019d taotlenud v\u00f5i Sul on kehtiv e-residendi digi-ID, ei t\u00e4henda, et Sul on taotluskeskkonnas konto olemas. Taotluse esitamiseks (nii esmakordne taotlus kui korduv taotlus) tuleb luua igal korral uus konto.\nLoe konto loomise kohta. (#loomine)\nLoe konto kehtivuse kohta. (#aktiivne)\nKui Sul on parasjagu kehtiv e-residendi digi-ID ning Sa ei soovi uut dokumenti taotleda, siis ei ole keskkonnas konto loomine vajalik. Oota konto loomisega, kuni sul tekib vajadus taotleda uus dokument.\nMul on kehtiv e-residendi digi-ID. Kas ma peaksin mingil p\u00f5hjusel taotluskeskkonnas konto looma?\nEi. Taotluskeskkond on m\u00f5eldud vaid taotluse esitamiseks ning taotluse menetlusstaatuse j\u00e4lgimiseks. Kui Sul on parasjagu kehtiv e-residendi digi-ID ning Sa ei soovi uut dokumenti taotleda, siis ei ole keskkonnas konto loomine vajalik. Oota konto loomisega, kuni Sul tekib vajadus taotleda uus dokument.\nLoe dokumendi kehtivuse kohta. (#kehtib)\nKas ma saan selle keskkonna kaudu hallata ka oma ettev\u00f5tet?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Kas ma saan selle keskkonna kaudu hallata ka oma ettev\u00f5tet?\nEi \u2013 taotluskeskkonnas v\u00f5imaldab vaid taotluse esitamist ning taotluse menetlusstaatuse j\u00e4lgimist. Ettev\u00f5tte loomine ja haldamine selles keskkonnas ei ole v\u00f5imalik.\n() Kui kaua mu konto aktiivne on?\nKonto s\u00e4ilitamine s\u00f5ltub sellest, kas taotlus on juba esitatud v\u00f5i mitte. Taotluse esitamiseks on alates esmasest sisse logimisest (konto aktiveerimisest) aega 2 kuud \u2013 kui selle aja jooksul ei ole taotluse esitamist l\u00f5pule viidud, konto kustub. Kui taotluse esitamine viiakse l\u00f5pule (st teostatakse ka riigil\u00f5ivu makse), siis kehtib konto 12 kuud (arvestatuna esmasest sisselogimisest), misj\u00e4rel see kustutatakse.\n() Kuidas ma saan oma konto ise kustutada?\nKuniks taotlus ei ole veel esitatud, on Sul v\u00f5imalik \u00fcksk\u00f5ik millisel ajahetkel konto iseseisvalt kustutada \u2013 selleks on taotluskeskkonnas funktsionaalsus \u201eDelete account\u201c (men\u00fc\u00fcnupp \u00fcleval paremas \u00e4\u00e4res). Pane aga t\u00e4hele - kui konto on kustutatud, siis selle taastamine ei ole v\u00f5imalik. Kui soovitakse j\u00e4tkata taotluse esitamisega, tuleb uuesti konto luua ning taotluse t\u00e4itmist nullist alustada.\nKui taotlus on juba esitatud, siis konto kustutamine enam v\u00f5imalik ei ole. Konto on vajalik selleks, et saaksid mugavalt j\u00e4lgida taotluse menetlusstaatust ning saaksid e-mailile teavitusi protsessi kohta.\nKustutasin kogemata oma konto \u00e4ra \u2013 kas seda saab kuidagi taastada?\nKonto taastamine ei ole v\u00f5imalik. Kui kustutasid oma konto ning soovid siiski taotluse esitamisega j\u00e4tkata, tuleb luua uus konto ning alustada taotluse t\u00e4itmist nullist.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Unustasin \u00e4ra, millise e-mailiga ma konto l\u00f5in \u2013 mida teha?\nParaku ei ole siinkohal muud lahendust, kui \u00fcritada siiski meenutada ja postkastide sisu sorteerides aru saada, millise e-mailiga on konto loodud. Taotluskeskkonnast saadetavate e-mailide saatjaks on . Kui e-maili meenutamine ei \u00f5nnestu, tuleb luua teise e-mailiga uus konto ning alustada taotluse t\u00e4itmisega algusest peale.\nKui kaua on mul aega taotluse esitamiseks?\nTaotluse esitamiseks on alates esmasest sisselogimisest (konto aktiveerimisest) aega 2 kuud.\nMa soovin esitada uue taotluse, kuid mu eelnevalt loodud taotluskeskkonna konto on endiselt kehtiv ja ma ei saa seda kustutada. Mida peaksin tegema?\nKui taotlus on esitatud, siis kehtib Su konto taotluskeskkonnas 12 kuud alates selle loomisest. Seej\u00e4rel kustub konto automaatselt. Infot selle kohta, mis kuup\u00e4evani Su konto kehtib, saad taotluskeskkonnast staatuse trackimisel (kui taotluse osas on otsus tehtud, sisaldub vastes ka info konto kehtivuse kuup\u00e4eva kohta). Taotluse esitamise j\u00e4rgselt puudub Sul v\u00f5imalus konto ise kustutada (#kustutamine) .\nKui Sul tekib siiski vajadus enne 12 kuu m\u00f6\u00f6dumist esitada uus taotlus (nt. Sa ei k\u00e4inud dokumendil j\u00e4rel ja see h\u00e4vitati v\u00f5i Sa ei vastanud t\u00e4htaegselt menetleja kirjale ja Su taotlus j\u00e4eti seet\u00f5ttu l\u00e4bi vaatamata), siis on Sul kaks v\u00f5imalust:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- luua taotluskeskkonnas uus konto teise e-mailiga\n- esitada olemasoleva konto kustutamise taotlus .\nSelleks saada palun e-mail samalt aadressilt, millega konto keskkonnas on loodud koos j\u00e4rgnevate andmetega: ees- ja perekonnanimi (nii nagu on kantud Sinu reisidokumenti), s\u00fcnnikuup\u00e4ev ning p\u00f5hjendus, miks soovid konto kustutamist.\nKas ma pean t\u00e4itma lehek\u00fclgi kindlas j\u00e4rjekorras?\nEi pea \u2013 v\u00f5id alustada t\u00e4itmist sellelt lehek\u00fcljelt, millelt soovid. K\u00fcll aga pane t\u00e4hele, et poolikult t\u00e4idetud lehte ei ole v\u00f5imalik salvestada \u2013 kui oled m\u00f5ne lehe t\u00e4itnud osaliselt, siis teisele lehele liikudes sinna sisestatud andmed kustuvad.\nKuidas ma saan lehek\u00fclgede vahel liikuda?\nLehtede vahel on v\u00f5imalik navigeerida vajutades mummudele lehe p\u00e4ises ning samuti lehe all olevate nuppudega \u201eSave and proceed\u201c ja \u201eBack\u201c. Pane aga t\u00e4hele, et selleks, et liikuda edasi nupuga \u201eSave and proceed\u201c peab antud leht olema t\u00e4ies ulatuses t\u00e4idetud.\nMiks ma ei saa kohe liikuda lehek\u00fclgedele 7-9?\nLehek\u00fcljed 7-9 on kinnitavad lehek\u00fcljed, sh lehek\u00fcljel 7 kuvatakse Sulle k\u00f5ik andmed, mille oled sisestanud, et saaksid neid mugavalt kontrollida. Selleks, et lehek\u00fclgedele p\u00e4\u00e4seda, tuleb eelnevalt t\u00e4ita vahelehed 1-6.\nKas ma saan kuskilt n\u00e4ha esitatud taotluse andmeid?\nEsitatud taotluse andmeid saad vaadata \u201eView your application\u201c funktsiooniga. Andmete hilisem muutmine taotluskeskkonnas ei ole aga v\u00f5imalik. Kui Su andmed on muutunud ja soovid taotluse esitamise j\u00e4rgselt nendes muudatusi teha, siis saada kiri koos v\u00e4hemalt j\u00e4rgnevate andmetega:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- ees- ja perekonnanimi (nii nagu on kantud Sinu reisidokumenti)\n- s\u00fcnnikuup\u00e4ev\nV\u00f5imalusel lisa kirja ka e-residendi digi-ID taotluse number (kui see on Sulle teada).\nKuidas ma saan muuta oma infot, kui taotlus on juba esitatud?\nAndmete hilisemaks muutmiseks saada kiri koos v\u00e4hemalt j\u00e4rgnevate andmetega:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- ees- ja perekonnanimi (nii nagu on kantud Sinu reisidokumenti)\n- s\u00fcnnikuup\u00e4ev\nV\u00f5imalusel lisa kirja ka e-residendi digi-ID taotluse number (kui see on Sulle teada).\nKas ma saan taotluskeskkonda sisse logida, kui taotlus on juba \u00e4ra esitatud?\nJah \u2013 taotluse esitamise j\u00e4rgselt on Sul v\u00f5imalik keskkonda sisse logida ning j\u00e4lgida taotluse menetlusstaatust.\nKas taotluskeskkond on turvaline?\nJah \u2013 taotluskeskkonna osas on teostatud turvatestid tagamaks selle t\u00f6\u00f6kindlust ning v\u00f5imet blokeerida selle vastaseid r\u00fcndeid.\nKuidas on tagatud taotluskeskkonna kasutamisel minu isikuandmete kaitse ja kes minu isikuandmeid t\u00f6\u00f6tleb?\nPPA l\u00e4htub Sinu andmete t\u00f6\u00f6tlemisel GDPR n\u00f5uetest. T\u00e4psemat infot isikuandmete t\u00f6\u00f6tlemise p\u00f5him\u00f5tete ning andmekaitsetingimuste kohta leiad siit (https://www.politsei.ee/et/juhend/isikuandmete-toeoetlemine) .\nMillistes veebibrauserites taotluskeskkond t\u00f6\u00f6tab?\nTaotluskeskkonna toimivust on testitud k\u00f5igis \u00fcldlevinud veebilehitsejates \u2013 Google Chrome, Mozilla Firefox, Microsoft Edge, Safari. Palun veendu, et Sul on k\u00f5ige uuem veebilehitseja versioon.\nKas taotluse saab esitada ka nutitelefoni ja tahvelarvuti kaudu?\nJah \u2013 taotluskeskkonda on v\u00f5imalik sisse logida ja taotlust t\u00e4ita ka nutitelefoni ja tahvelarvuti kaudu (toetatud on nii Android kui iOS). K\u00fcll aga ei pruugi pikkadele k\u00fcsimustele vastamine olla mobiilis nii mugav, kui arvutis.\nMul eba\u00f5nnestub e-taotluskeskkonnas makse teostamine. Mida pean tegema?\nMakse eba\u00f5nnestumiseks v\u00f5ib olla mitmeid p\u00f5hjuseid:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- Sinu pank ei autoriseeri makset\n- kaart, millega proovid makset teostada, ei toeta 3D Secure makseid\n- oled \u00fchelt ja samalt IP aadressilt teinud l\u00fchikese aja jooksul mitu katset ning makseteenuse pakkuja on Sind ajutiselt \u00e4ra blokeerinud\n- interneti\u00fchendus ei ole piisav ja/ v\u00f5i veebilehitseja s\u00e4tted blokeerivad makse teostamist\n- t\u00f5rked makseteenuse pakkuja lahenduses\nEsimesel kahel juhul palume Sul v\u00f5tta \u00fchendust oma pangaga. Alternatiivina v\u00f5id paluda, et makse teostaks Sinu eest keegi teine, kuid pea silmas, et seaduse kohaselt tuleb taotlus siiski t\u00e4ita ja esitada Sinul isiklikult (ITDS \u00a7 11 lg 2). Loe t\u00e4psemalt siit (#taotluse) . Muudel juhtudel oota m\u00f5ni aeg ning proovi seej\u00e4rel uuesti. V\u00f5id proovida ka veebilehitseja otsinguajaloo ja k\u00fcpsiste kustutamist.\nKui makse j\u00e4tkuvalt eba\u00f5nnestub, p\u00f6\u00f6rdu palun ning lisa oma kirja kindlasti v\u00e4hemalt j\u00e4rgnev info:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- millist veebilehitsejat Sa kasutasid?\n- millist operatsioonis\u00fcsteem Sa kasutasid?\n- millal ja mitu korda j\u00e4rjest proovisid makset teostada?\nMillise kaardiga ma makset saan teostada?\nTaotluskeskkonnas saab tasuda VISA ja Mastercard-i krediitkaardiga ning deebetkaardiga. Kui kasutad deebetkaarti, siis palun veendu, et sellega on internetimaksed lubatud. Samuti peab kaart toetama 3D Secure makseid. Pangakaarti puudutavate k\u00fcsimuste osas v\u00f5ta palun \u00fchendust oma pangaga.\nKui Sul ei ole aktsepteeritavat kaardit\u00fc\u00fcpi, v\u00f5ib makse teostada Sinu eest ka keegi teine, kuid pea silmas, et seaduse kohaselt tuleb taotlus siiski t\u00e4ita ja esitada Sinul isiklikult (ITDS \u00a7 11 lg 2). Loe t\u00e4psemalt siit (#taotluse) .\nKas ma saan teostatud makse kohta ka maksekinnituse?\nE-taotluskeskkonnas makse eduka sooritamise ning taotluse esitamise j\u00e4rgselt saadetakse Sulle taotluses esitatud e-mailile kaks teavitust (saatjaks ):", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- teavitus taotluse eduka esitamise ning j\u00e4rgnevate sammude kohta\n- maksekinnitus\nPalun kontrolli seega oma postkastist (sh r\u00e4mpspostist), kas teavitused on laekunud. Kui Sa maksekinnitust ei leia v\u00f5i oled selle kogemata \u00e4ra kustutanud, v\u00f5ta palun \u00fchendust .\n() Ma ei tea oma Eesti isikukoodi. Kuidas ma selle leiaksin?\nKui Sulle on varem v\u00e4lja antud Eesti e-residendi digitaalne isikutunnistus, Eesti elamisluba, Euroopa Liidu kodaniku elamis\u00f5iguse alusel Eesti isikutunnistus, oled registreerinud l\u00fchiajalise Eestis t\u00f6\u00f6tamise, olnud Eestis varjupaiga taotleja v\u00f5i oled mingil muul p\u00f5hjusel kantud Eesti rahvastikuregistrisse (nt perekonnaseisukande tegemisel), siis on Sulle antud Eesti isikukood.\nEesti isikukood koosneb 11nest numbrist ning see kantakse lisaks Eesti rahvastikuregistrile ka Eesti poolt Sulle v\u00e4lja antavale dokumendile (nt. elamisloakaart, e-residendi digi-ID, rahvusvahelise kaitse taotleja tunnistus, l\u00fchiajalise Eestis t\u00f6\u00f6tamise registreerimise kinnitus, perekonnas\u00fcndmuse t\u00f5end).\nKui oled varasemalt taotlenud e-residendi digi-ID\u2019d, siis leiad isikukoodi ka e-mailist, mis saadeti Sulle taotluse osas positiivse otsuse tegemisel (saatjaks ).\nKui Sa oled e-maili \u00e4ra kustutanud ja Sinu dokument on h\u00e4vinenud/ kaotatud/ varastatud v\u00f5i Sa ei k\u00e4inud sellel eelneval korral j\u00e4rel, siis saada isikukoodi teada saamiseks p\u00e4ring . Lisa p\u00f6\u00f6rdumisele ka koopia oma kehtivast isikut t\u00f5endavast dokumendist.\nMille alusel minu k\u00e4est andmeid k\u00fcsitakse?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Mille alusel minu k\u00e4est andmeid k\u00fcsitakse?\nTaotlemisel esitatavad andmed ning t\u00f5endid on loetletud Eesti siseministri m\u00e4\u00e4ruses (https://www.riigiteataja.ee/akt/110012020005?leiaKehtiv) \u00a7 6, \u00a7 7, \u00a7 12, \u00a7 24 ja \u00a7 24 .\nEelnevalt nimetatud paragrahvide sisu on j\u00e4rgnev:", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- \u00a7 6 lg 5 koopia taotleja reisidokumendi isikuandmete lehek\u00fcljest v\u00f5i reisidokumendi puudumisel koopia taotleja kodakondsusj\u00e4rgse riigi v\u00f5i elukohariigi v\u00e4lja antud muu isikut t\u00f5endava dokumendi isikuandmete lehek\u00fcljest\n- \u00a7 7 n\u00f5uetele vastava foto\n- \u00a7 12 lg 1 kirjalik seletus v\u00f5i muu t\u00f5end digitaalse isikutunnistuse kasutamise kavatsuse ja selle kasutamise asjaolude kohta vastavalt isikut t\u00f5endavate dokumentide seaduse \u00a7 207 l\u00f5ikele 1\n- \u00a7 24 lg 1 punkt 1 isikuandmed (eesnimed, perekonnanimi, Eesti isikukood v\u00f5i s\u00fcnniaeg, s\u00fcnnikoht, sugu)\n- \u00a7 24 lg 1 punkt 2 kodakondsus\n- \u00a7 24 lg 1 punkt 3 kontaktandmed (t\u00e4nav, maja, korter, linn v\u00f5i k\u00fcla, vald, maakond, postiindeks, riik, telefon, e-posti aadress)\n- \u00a7 24 lg 1 punkt 4 dokumendi v\u00e4ljastamise koht\n- \u00a7 24 lg 1 punkt 5 taotlemise p\u00f5hjus\n- \u00a7 24 lg 5 v\u00e4lisriigi kodanik esitab isikut t\u00f5endava dokumendi taotlemisel lisaks andmed v\u00e4lisriigi reisidokumendi kohta (reisidokumendi liik, number, v\u00e4ljaandja, v\u00e4ljaandmise aeg ja kehtivusaja l\u00f5ppemise aeg)\n- \u00a7 24 punkt 1 varasemad ja muud nimed\n- \u00a7 24 punkt 2 varasemad kodakondsused\n- \u00a7 24 punkt 3 sotsiaalmeedia kontod\n- \u00a7 24 punkt 4 taotlejaga seotud nii Eesti kui ka v\u00e4lisriigi ettev\u00f5tted\n- \u00a7 24 punkt 5 elulookirjeldus\n- \u00a7 24 punkt 6 info karistatuse ning isiku vastu algatatud s\u00fc\u00fcteomenetluse kohta\n- \u00a7 24 punkt 7 info \u00e4rikeelu kohta\n- \u00a7 24 punkt 8 v\u00e4lisriigi isikukood\n- \u00a7 24 punkt 9 taotlemise eesm\u00e4rk ja plaanitava tegevuse kirjeldus\n- \u00a7 24 punkt 10 info isiklike ja temaga seotud ettev\u00f5tetele kuuluvate pangakontode, makseasutuste kontode ja virtuaalv\u00e4\u00e4ringute kasutamise kohta", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "- \u00a7 24 punkt 11 info terrorismi, rahapesu, majandus- ja k\u00fcberkuritegude kahtluse ja sanktsioonide kohta\n- \u00a7 24 punkt 12 info viisa v\u00e4ljastamisest keeldumiste ja sisses\u00f5idukeeldude kohaldamise kohta\n- \u00a7 24 punkt 13 info relvaj\u00f5ududes teenimise ja s\u00f5jav\u00e4elistes operatsioonides osalemise kohta\n- \u00a7 24 punkt 14 info \u00fchiskondlikesse organisatsioonidesse kuulumise kohta\n- \u00a7 24 punkt 15 info terroriorganisatsioonidesse kuulumise kohta\nEelnimetatud andmete t\u00f6\u00f6tlemise eesm\u00e4rgiks on e-residendi digitaalse isikutunnistuse v\u00e4ljastamise osas kaalutletud otsuse tegemine ning isiku tuvastamine. L\u00e4htuvalt ITDS \u00a7 20 l\u00f5ikest 2 v\u00f5ib digitaalse isikutunnistuse v\u00e4\u00e4rkasutuse \u00e4rahoidmiseks ning dokumendi kasutaja \u00f5iguste ja huvide kaitseks dokumendi v\u00e4ljaandja n\u00f5uda taotluse esitamiseks e-residendi isiklikku ilmumist dokumendi v\u00e4ljaandja asukohta v\u00f5i Eesti v\u00e4lisesindusse.\nMiks minu k\u00e4est lisainfot k\u00fcsitakse ja kas ma pean selle esitama?\nE-residendi digi-ID taotluse menetluse k\u00e4igus kogutavad andmed ja t\u00f5endid on vajalikud taotluse eesm\u00e4rgip\u00e4rasuse ning v\u00e4ljaandmise/ keeldumise aluseks olevate asjaolude hindamiseks (Isikut t\u00f5endavate dokumentide seadus \u00a7 20 lg 2 ja 20 ).\nHaldusmenetlusseaduse \u00a7 38 l\u00f5ike 1 kohaselt on haldusorganil \u00f5igus haldusmenetluse k\u00e4igus n\u00f5uda menetlusosalistelt ning muudelt isikutelt nende k\u00e4sutuses olevate t\u00f5endite ja andmete esitamist, mille alusel haldusorgan teeb kindlaks asja lahendamiseks olulised asjaolud. Vastavalt l\u00f5ikele 3 on menetlusosalisel ka kohustus need esitada.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Kui Sa ei esita k\u00fcsitud lisainfot, siis on PPA-l \u00f5igus j\u00e4tta Sinu taotlus l\u00e4bi vaatamata ning menetlus l\u00f5petada.\nMis p\u00f5him\u00f5tetel PPA minu andmeid t\u00f6\u00f6tleb ning kas see on koosk\u00f5las GDPR-iga?\nIsikuandmete t\u00f6\u00f6tlemise p\u00f5him\u00f5tete ning andmekaitsetingimuste kohta leiad infot siit (https://www.politsei.ee/et/juhend/isikuandmete-toeoetlemine) .\nKui kaua mu taotluse menetlus aega v\u00f5tab ja kui kiiresti ma dokumendi k\u00e4tte saan?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "() Soovin t\u00fchistada esitatud taotluse. Kuidas ma saan seda teha?\nTaotlus on v\u00f5imalik tagasi v\u00f5tta, kuniks selle osas ei ole menetlusotsust langetatud.\nTaotluse t\u00fchistamiseks saada kiri koos v\u00e4hemalt j\u00e4rgnevate andmetega:\n\n- ees- ja perekonnanimi (nii nagu on kantud Sinu reisidokumenti)\n- s\u00fcnnikuup\u00e4ev\nV\u00f5imalusel lisa kirja ka e-residendi digi-ID taotluse number (kui see on Sulle teada).\nKas ma saan riigil\u00f5ivu tagasi taotleda, kui mu taotluse suhtes tehakse keelduv otsus v\u00f5i mu dokument tunnistatakse kehtetuks?\nEi. Riigil\u00f5ivu seaduse \u00a7 15 kohaselt ei ole taotluse mitte rahuldamise ja e-residendi digi-ID kehtetuks tunnistamise korral v\u00f5imalik riigil\u00f5ivu tagasi taotleda.\nKuulsin, et Ukraina kodakondsusega taotlejatele tagastatakse riigil\u00f5iv. Kust leiaksin selle kohta rohkem infot?\nKampaaniat korraldab Ettev\u00f5tluse ja Innovatsiooni Sihtasutuse e-residentsuse meeskond. Palun p\u00f6\u00f6rdu t\u00e4iendavate k\u00fcsimuste korral otse nende poole.\nKontaktivorm (https://learn.e-resident.gov.ee/hc/en-us/requests/new)\nLisainfot kampaania kohta (https://learn.e-resident.gov.ee/hc/en-us/articles/5245803640977-E-Residency-state-fee-reimbursement-for-Ukrainian-citizens)\nK\u00e4ttesaamine\nSain teavituse, et minu taotluse osas on tehtud positiivne otsus. Millal ma dokumendile j\u00e4rgi v\u00f5in minna?\n\n\n\n\nT\u00e4psem infot dokumendi k\u00e4ttesaamise kohta. (https://www.politsei.ee/et/juhend/e-residendi-digi-id/kattesaamine)\nKust on v\u00f5imalik e-residendi digi-ID k\u00e4tte saada?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Vaata v\u00e4ljastuskohti. (https://www.politsei.ee/et/juhend/e-residendi-digi-id/valjastuskohad)\nKas ma saan e-residendi digi-ID tellida v\u00e4ljastamiseks ka aukonsuli juurde?\nEi saa. Aukonsulid v\u00e4ljastavad ainult Eesti kodanike dokumente. Erandite tegemine ei ole v\u00f5imalik ka tehniliste p\u00f5hjustel \u2013 aukonsulitel puudub v\u00f5imekus s\u00f5rmej\u00e4lgede h\u00f5ivamiseks, kuid e-residendi digi-ID v\u00e4ljastamisel on s\u00f5rmej\u00e4lgede h\u00f5ive kohustuslik protseduur.\nKuidas ma saan dokumendi v\u00e4ljastuskohta muuta?\nKui Sinu dokument on valmis ja ootab v\u00e4ljastamist, tuleb v\u00e4ljastuskoha muutmiseks v\u00f5tta \u00fchendust v\u00e4ljastuspunktiga, kuhu oma dokumendi tellisid.\nV\u00e4ljastuskoha muutmisel rakenduvate riigil\u00f5ivude ning v\u00e4ljastuskohtade kontaktide info. (https://www.politsei.ee/et/juhend/e-residendi-digi-id/kattesaamine)\nKui Sinu taotlus on endiselt menetluses, siis v\u00f5ta v\u00e4ljastuskoha muutmiseks \u00fchendust . Kirja sisusse lisa kindlasti j\u00e4rgnev info: ees- ja perekonnanimi (nii nagu on kantud Sinu reisidokumenti), s\u00fcnnikuup\u00e4ev ning v\u00e4ljastuskoht, kust soovid dokumendi k\u00e4tte saada. Samuti tuleb kirjale lisada maksekinnitus tasutud riigil\u00f5ivu kohta.\nRiigil\u00f5ivu tasumise juhised. (https://www.politsei.ee/et/juhend/riigiloivud/internetipangas)\nKas minu dokumenti saab hoida v\u00e4ljastuskohas kauem kui 6 kuud?\nReeglina on m\u00f5juva p\u00f5hjuse olemasolul v\u00f5imalik leppida kokku dokumendi v\u00e4ljastuskohas hoidmine pikema perioodi v\u00e4ltel kui 6 kuud. Palun v\u00f5ta selleks \u00fchendust v\u00e4ljastuskohaga, kuhu oled oma dokumendi tellinud. Selgita vajadust ning lepi kokku aeg, mil saad dokumendile j\u00e4rgi minna.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Kas keegi teine saab minu eest dokumendile j\u00e4rele minna?\nEi saa. Vastavalt ITDS \u00a7 20 peab e-residendid digi-ID taotleja igal juhul isiklikult kaardile j\u00e4rele minema ning seda ka korduvtaotlemise korral. Dokumenti koju tellida ei saa ning samuti ei saa volitada kedagi dokumendile j\u00e4rgi minema. V\u00e4ljastamisel h\u00f5ivatakse Sinult ka s\u00f5rmej\u00e4ljed.\nDokumendi kasutamine ja probleemid\n() Kui kaua mu e-residendi digi-ID kehtib?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Mu e-residendi digi-ID kehtivusaeg hakkab l\u00f5ppema. Kas ma saan selle kehtivusaega pikendada?\nDigi-ID kehtivusaja pikendamine ei ole v\u00f5imalik. Kui soovid e-residendi digi-IDd edasi kasutada, tuleb Sul taotleda uus dokument ning saad seda teha e-taotluskeskkonnas (https://eresident.politsei.ee) .\nTaotlemise protsess on sama, mis esmasekordsel taotlemisel, sh tuleb uuesti esitada digi-ID pikendamise p\u00f5hjendused, enda taustaandmed ning n\u00e4ofoto ja dokumendikoopia. Kui Sul on kehtiv e-residendi digi-ID ja/ v\u00f5i selle alusel v\u00e4lja antud Smart-ID, saad Sa konto registreerida autentides end kehtiva eID vahendiga. Kehtiva eID vahendiga sisenedes eelt\u00e4idetakse Sulle osad k\u00fcsimuste v\u00e4ljad nende andmetega, mis esitasid eelmisel taotlemisel.\nKuidas saan kontrollida, kas mu e-residendi digi-ID on kehtiv?\n\nOlen oma PIN koodid \u00e4ra kaotanud. Mida pean tegema?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Sain kaardi k\u00e4tte, kuid see ei ole kehtivaks l\u00e4inud. Mis on valesti?\nE-residendi digi-ID aktiveeritakse k\u00e4ttesaamisele j\u00e4rgneval p\u00e4eval. Kui said dokumendi k\u00e4tte t\u00e4na, siis palun oota homseni ja proovi uuesti.\nKui dokumendi k\u00e4ttesaamisest on m\u00f6\u00f6dunud rohkem kui p\u00e4ev ning see ei ole endiselt kehtiv, v\u00f5ta palun \u00fchendust .\nMu kaart ei t\u00f6\u00f6ta. Kas ma saan uue?\nTehniliste probleemide korral v\u00f5ta palun esmalt \u00fchendust ID kasutajatoega (https://www.id.ee/) . ID kasutajatugi aitab v\u00e4lja selgitada probleemi iseloomu ning annab Sulle infot, kuidas edasi toimetada.\nMu kaardilugeja ei t\u00f6\u00f6ta. Mida teha?\nEsmalt peaksid veenduma, kas probleem on t\u00f5esti kaardilugejas. Selleks tasub v\u00f5imalusel proovida kaarti kasutada m\u00f5ne teise kaardilugejaga. Samuti peaks veenduma, et kaardi kasutamist ei takista Sinu arvuti v\u00f5i veebilehitseja poolsed piirangud. T\u00e4psemate juhiste saamiseks v\u00f5ta \u00fchendust ID kasutajatoega (https://www.id.ee/) , kes pakub abi probleemi v\u00e4ljaselgitamise osas.\nKui on kindel, et probleem on kaardilugejas, on k\u00f5ige kiirem lahendus soetada endale ise uus kaardilugeja.\nToetatud kaardilugejate info. (https://www.id.ee/artikkel/kasulik-info-kiipkaardi-lugejate-kohta/)\nKaardilugeja on v\u00f5imalik v\u00e4lja vahetada ka garantiikorras, kuid see on pikk ja aegan\u00f5udev protsess. Esmalt tuleb lugeja edastada ekspertiisi ning lisanduvalt kulub aega uue lugeja Sinule transportimiseks. Garantiikorras lugeja saamise soovi korral p\u00f6\u00f6rdu palun .\nMu kaardilugeja on kahjustanud kaardi kiipi. Mida teha?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Mu kaardilugeja on kahjustanud kaardi kiipi. Mida teha?\nKui oled veendunud, et Su digi-ID kiip on kahjustunud just vigase kaardilugeja p\u00e4rast ja Su digi-ID ei t\u00f6\u00f6ta, siis palun saada fotod nii kahjustatud kaardist kui kaardilugejast aadressile . PPA v\u00f5tab Sinuga \u00fchendust.\nMu kaardile on kantud valed andmed (nt. nimi, s\u00fcnnikuup\u00e4ev). Kas ma saan uue?\nKui oled kaardi juba k\u00e4tte saanud ning avastad vea hiljem, v\u00f5ta palun \u00fchendust . Kirja sisusse lisa kindlasti ees- ja perekonnanimi (nii nagu on kantud Sinu reisidokumenti) ja s\u00fcnnikuup\u00e4ev. Samuti lisa manusena koopia oma e-residendi digi-ID kaardist. Kui selgub, et kaardile on kantud eksitusena valed andmed, vahetatakse see garantiikorras v\u00e4lja.\nMuu\nMu andmed (nt. nimi, kodakondsus) on muutunud. Kas ma pean taotlema uue dokumendi?\nIsikut t\u00f5endavate dokumentide seaduse \u00a7 14 lg 1 kohaselt on isik kohustatud dokumenti kantud andmete muutumisest (sh nimi) dokumendi v\u00e4ljaandnud valitsusasutust teavitama \u00fche kuu jooksul andmete muutumisest arvates. Dokument tunnistatakse kehtetuks ning Sul tuleb taotleda uus dokument. Aegunud andmetega dokumendi kasutamine ei ole seadusp\u00e4rane.\nKui muutunud on andmed, mis ei ole dokumenti kantud (nt. kodakondsus, kontaktandmed jms), siis saada selle kohta teavitus . Uue dokumendi taotlemine ei ole vajalik, kuid PPA kannab info muudatuste kohta oma andmebaasidesse. Kontaktandmete uuendamine on vajalik n\u00e4iteks ka selleks, et olulised riigipoolsed teavitused Sinuni j\u00f5uaksid (nt. dokumendi kehtivusaja kohta).\nMille alusel otsustatakse, kas Sa sobid e-residendiks?", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Mille alusel otsustatakse, kas Sa sobid e-residendiks?\nSa oled oodatud e-residendiks, kui oled seaduskuulekas, usaldusv\u00e4\u00e4rne ja heade kavatsustega.\nE-residendi digi-ID v\u00e4ljaandmise menetluse k\u00e4igus hinnatakse, kas Sul on selge arusaam, milleks Sa e-residendi digi-ID taotled ning mida sellega teha plaanid. Taotlemise eesm\u00e4rk peab olema koosk\u00f5las seadusega \u2013 Sa plaanid e-residendi staatust kasutada viisil, mis soodustab \u00fchel v\u00f5i teisel moel Eesti majanduse, hariduse, teaduse v\u00f5i kultuuri arengut.\nKui Sa ei ole taotluses piisavalt p\u00f5hjalikult taotlemise eesm\u00e4rke selgitanud, siis v\u00f5ib PPA menetleja Sinu k\u00e4est menetluse k\u00e4igus k\u00fcsida suunavaid lisak\u00fcsimusi. PPA hindab v\u00e4ga e-residentsuse taotlejate avatust koost\u00f6\u00f6le ja vajadusel e-residendi digi-ID kasutamise motiivide t\u00f5endamist.\nLisaks taotlemise eesm\u00e4rgile kontrollitakse ka taotleja tausta ning hinnatakse taotleja seaduskuulekust, varasemaid ja kehtivaid karistusi, viisa v\u00f5i t\u00e4htajalise elamisloa andmisest keeldumise v\u00f5i sisses\u00f5idukeelu kohaldamise aluseks olevaid asjaolusid.\nPane t\u00e4hele, et kui Sa taotled e-residendi digi-ID majandustegevuseks ja Sul esineb majandustegevuse keelamise alus, siis Sul ei ole \u00f5igust e-residendi digi-ID saada.\nE-residendi digi-ID andmise \u00fcheks oluliseks eelduseks on see, et taotleja on t\u00f5sikindlalt tuvastatud ning PPA-l ei ole p\u00f5hjust kahelda isikusamasuses. Vajadusel viib PPA Sinuga l\u00e4bi videointervjuu. Kui Sinu taotluse osas tehakse positiivne otsus, pead Sa ilmuma isiklikult e-residendi digi-ID v\u00e4ljastamise asukohta, kus veendutakse isikusamasuses ka vahetult.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}, {"content": {"chunk": "Kuidas saan e-residentsusest loobuda?\nKui oled oma dokumendi juba k\u00e4tte saanud, tuleb Sul e-residentsusest loobumiseks esitada PPAle digitaalselt allkirjastatud avaldus, mis sisaldab p\u00f5hjendust, miks soovid e-residentsusest loobuda ning samuti Sinu isikuandmeid (ees- ja perekonnanimi ning isikukood).\nKui Sa ei ole veel oma dokumendil j\u00e4rel k\u00e4inud, siis on m\u00f5istlik seda e-residentsusest loobumise soovi korral mitte teha. Dokumenti hoitakse v\u00e4ljastamiseks 6 kuud ning kui Sa selle aja jooksul ei ole sellel j\u00e4rel k\u00e4inud, kuulub see h\u00e4vitamisele. Kui soovid aga siiski, et Sinu taotluse osas tehtud positiivne otsus kehtetuks tunnistataks, tuleb Sul esitada PPAle posti teel omak\u00e4eliselt allkirjastatud avaldus, mis sisaldab p\u00f5hjendust, miks soovid e-residentsusest loobuda ning samuti Sinu isikuandmeid (ees- ja perekonnanimi ning isikukood v\u00f5i s\u00fcnnikuup\u00e4ev). Postiaadress: Politsei- ja Piirivalveamet, P\u00e4rnu mnt 139, Tallinn, 15060.\nKui Sa oled dokumendi k\u00e4tte saanud, kuid Su dokument ei ole mingi p\u00f5hjusel kasutatav, tuleb e-residentsusest loobumise avaldus esitada samuti posti teel nagu eelnevalt kirjeldatud.", "imgurl": "", "title": "K\u00fcsimused-vastused - E-residendi digi-ID - Politsei- ja Piirivalveamet", "description": ". Kui sa ei leia oma k\u00fcsimusele vastust, siis palun v\u00f5ta \u00fchendust . Toome ka v\u00e4lja, et PPA tegeleb k\u00fcsimustega, mis puudutavad e-residendi digi-ID v\u00e4ljaandmist. Rohkem infot (nt. ettev\u00f5tlus, pangandus, maksustamine jms) e-residentsuse kohta. Maksustamist puudutavate k\u00fcsimuste osas soovitame tutvuda ka Maksu- ja Tolliameti kodulehega. Piiri\u00fcletus ja...", "source_url": "https://www.politsei.ee/et/juhend/e-residendi-digi-id/kusimused-vastused"}}]