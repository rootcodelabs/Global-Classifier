[{"content": {"chunk": "\u00d5ppeasutuse kohustused\nKutsuja on kohustatud:\n\n- kontrollima, et Eestisse kutsutud v\u00e4lismaalasel on Eestis viibimiseks seaduslik alus\n- v\u00f5tma v\u00e4lismaalase Eestis vastu\n- tagama vajadusel v\u00e4lismaalase majutamise\n- kandma vajadusel v\u00e4lismaalase Eestis viibimise ja Eestist lahkumise kulud.\nV\u00e4lismaalase vastuv\u00f5tmisel lasub \u00f5ppeasutusel ka teavitamiskohustus.\nV\u00e4lismaalasele elamisloa andmiseks kutse esitanud \u00f5ppeasutuse, \u00fcli\u00f5pilasorganisatsiooni v\u00f5i noorte\u00fchingu esindajana teavita Politsei- ja Piirivalveametit 2 n\u00e4dala jooksul, kui elamisloa saanud v\u00e4lismaalane:\n\n- ei asu \u00f5ppet\u00f6\u00f6le t\u00e4htaegselt\n- ei t\u00e4ida \u00f5ppekava t\u00e4ismahus\n- on \u00f5pingud katkestanud\n- on \u00f5ppeasutusest eksmatrikuleeritud\n- on \u00f5pingud l\u00f5petanud.\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt (https://www.politsei.ee/et/migratsiooninoustajad) .", "imgurl": "", "title": "\u00d5ppeasutuse kohustused - Elamisluba \u00f5ppimiseks \u00f5ppeasutusele - Politsei- ja Piirivalveamet", "description": "Millised kohustused on \u00f5ppeasutusel seoses v\u00e4lismaalase vastu v\u00f5tmisega?. Kutsuja on kohustatud:. kontrollima, et Eestisse kutsutud v\u00e4lismaalasel on Eestis viibimiseks seaduslik alus. v\u00f5tma v\u00e4lismaalase Eestis vastu. tagama vajadusel v\u00e4lismaalase majutamise. kandma vajadusel v\u00e4lismaalase Eestis viibimise ja Eestist lahkumise kulud. V\u00e4lismaalase vas...", "source_url": "https://www.politsei.ee/et/juhend/elamisluba-oppimiseks-oppeasutusele/oppeasutuse-kohustused"}}]