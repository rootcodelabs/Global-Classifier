[{"content": {"chunk": "Liikumisv\u00f5imetule inimesele ID-kaardi taotlemine\nS\u00f5rmej\u00e4lgede andmine\nAlates 12. eluaastast on ID-kaardi taotlemiseks vaja anda s\u00f5rmej\u00e4ljed. Elamisloakaardi puhul peab s\u00f5rmej\u00e4ljed andma alates 6. eluaastast.\nJuhul, kui ID-kaardi v\u00f5i pikaajalise elaniku elamisloakaardi taotleja on vanem kui 70-aastane ning temalt on varasemalt v\u00f5etud s\u00f5rmej\u00e4ljed, saab uut dokumenti taotleda ilma uusi s\u00f5rmej\u00e4lgi andmata.\nMuudel juhtudel, kui liikumisv\u00f5imetu taotleja puhul on s\u00f5rmej\u00e4ljed h\u00f5ivatud v\u00e4hem kui 11 aastat tagasi, saab ID-kaarti v\u00f5i elamisloakaarti taotleda ilma uusi s\u00f5rmej\u00e4lgi andmata. Dokumendi taotlemiseks esita PPA-le koos dokumenditaotlusega taotleja terviseseisundit t\u00f5endava dokument (arstit\u00f5end).\nKui s\u00f5rmej\u00e4lgede andmine on vajalik, kuid dokumenditaotleja ei saa teenindusse s\u00f5rmej\u00e4lgede andmiseks tulla, siis esita PPA-le koos dokumenditaotluse ja taotleja terviseseisundit t\u00f5endava dokumendiga (arstit\u00f5end) avaldus s\u00f5rmej\u00e4lgede h\u00f5ivamiseks taotleja viibimiskohas.\nTaotlemine iseteeninduse\nIseteeninduses saab taotleda:\n\n- korduvat ID-kaarti t\u00e4iskasvanule\n- ID-kaarti alaealisele lapsele\nIseteeninduses saab dokumenti taotleda ID-kaardi, mobiil-ID, Smart-ID abil.\nIseteeninduses pead \u00fcles laadima foto ning tasuma riigil\u00f5ivu pangalingi kaudu.\nTaotle ID-kaarti iseteeninduses. (https://etaotlus.politsei.ee/#/login)\nTaotlemine posti teel\nID-kaardi taotlemiseks posti teel:", "imgurl": "", "title": "Liikumisv\u00f5imetule inimesele ID-kaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates 12. eluaastast on ID-kaardi taotlemiseks vaja anda s\u00f5rmej\u00e4ljed. Elamisloakaardi puhul peab s\u00f5rmej\u00e4ljed andma alates 6. eluaastast. Juhul, kui ID-kaardi v\u00f5i pikaajalise elaniku elamisloakaardi taotleja on vanem kui 70-aastane ning temalt on varasemalt v\u00f5etud s\u00f5rmej\u00e4ljed, saab uut dokumenti taotleda ilma uusi s\u00f5rmej\u00e4lgi a...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-id-kaardi-taotlemine"}}, {"content": {"chunk": "- T\u00e4ida taotlusankeet (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)\n- Tasu riigil\u00f5iv (https://www.politsei.ee/et/juhend/riigiloivude-maeaerad)\n- Tee digitaalne dokumendifoto (https://www.politsei.ee/et/dokumendifoto-nouded-ja-juhised)\nPostiga saada t\u00e4idetud taotlusankeet ja riigil\u00f5ivu tasumist t\u00f5endav dokument aadressil P\u00e4rnu mnt 139, 15060 Tallinn.\nDigitaalne dokumendifoto saada koos infoga fotol olevast inimesest (nimi, perekonnanimi, isikukood v\u00f5i s\u00fcnniaeg) aadressil .\nTaotlusankeet\nPosti teel ID-kaardi taotlemiseks tuleb liikumisv\u00f5imetul inimesel t\u00e4ita ja allkirjastada ankeet.\nID-kaardi taotlusankeet. (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)\nTaotlusankeedi t\u00e4itmise juhend. (https://www.politsei.ee/et/taotlusankeedi-taeitmise-juhend)\nRiigil\u00f5ivu tasumine\nTasu riigil\u00f5iv ning saada seda t\u00f5endav dokument koos taotlusankeediga.\nVaata riigil\u00f5ivu m\u00e4\u00e4rasid. (https://www.politsei.ee/et/juhend/riigiloivude-maeaerad)\nDokumendifoto\nDigitaalne dokumendifoto saada koos infoga fotol olevast inimesest (nimi, perekonnanimi, isikukood v\u00f5i s\u00fcnniaeg) aadressil .\nVaata dokumendifoto n\u00f5udeid ja soovitusi. (https://www.politsei.ee/et/dokumendifoto-nouded-ja-juhised)\nKui ID-kaarti aitab taotleda sotsiaalt\u00f6\u00f6taja\nLisaks isikut t\u00f5endava dokumendi taotlusankeedile peab sotsiaalt\u00f6\u00f6taja esitama:", "imgurl": "", "title": "Liikumisv\u00f5imetule inimesele ID-kaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates 12. eluaastast on ID-kaardi taotlemiseks vaja anda s\u00f5rmej\u00e4ljed. Elamisloakaardi puhul peab s\u00f5rmej\u00e4ljed andma alates 6. eluaastast. Juhul, kui ID-kaardi v\u00f5i pikaajalise elaniku elamisloakaardi taotleja on vanem kui 70-aastane ning temalt on varasemalt v\u00f5etud s\u00f5rmej\u00e4ljed, saab uut dokumenti taotleda ilma uusi s\u00f5rmej\u00e4lgi a...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-id-kaardi-taotlemine"}}, {"content": {"chunk": "- taotleja kirjaliku n\u00f5usoleku, et sotsiaalt\u00f6\u00f6taja tema eest asju ajab\n- valla- v\u00f5i linnavalitsuse v\u00f5i hoolekandeasutuse juhi volikirja\n- linna- v\u00f5i vallavalitsuse v\u00f5i hoolekandeasutuse kinnituse, et taotleja terviseseisund ei v\u00f5imalda tal p\u00fcsivalt taotluse esitamiseks isiklikult p\u00f6\u00f6rduda PPA poole.\nK\u00f5ik dokumendi taotlemiseks vajalik saada e-postiga v\u00f5i postiga aadressile P\u00e4rnu mnt 139, 15060 Tallinn.", "imgurl": "", "title": "Liikumisv\u00f5imetule inimesele ID-kaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates 12. eluaastast on ID-kaardi taotlemiseks vaja anda s\u00f5rmej\u00e4ljed. Elamisloakaardi puhul peab s\u00f5rmej\u00e4ljed andma alates 6. eluaastast. Juhul, kui ID-kaardi v\u00f5i pikaajalise elaniku elamisloakaardi taotleja on vanem kui 70-aastane ning temalt on varasemalt v\u00f5etud s\u00f5rmej\u00e4ljed, saab uut dokumenti taotleda ilma uusi s\u00f5rmej\u00e4lgi a...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-id-kaardi-taotlemine"}}]