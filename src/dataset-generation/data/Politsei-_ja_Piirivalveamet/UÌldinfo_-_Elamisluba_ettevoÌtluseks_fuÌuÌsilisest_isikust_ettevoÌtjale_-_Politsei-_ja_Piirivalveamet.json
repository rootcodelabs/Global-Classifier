[{"content": {"chunk": "\u00dcldinfo\nMis on elamisluba ettev\u00f5tluseks?\nElamisluba ettev\u00f5tluseks on Politsei- ja Piirivalveameti v\u00e4ljastatav t\u00e4htajaline elamisluba ettev\u00f5tjale Eestis ettev\u00f5tlusega tegelemiseks. Elamisloa andmisel v\u00e4ljastatakse sulle elamisloakaart.\nMis on elamisloakaart?\nElamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on sinu isikuandmed, elamisloa andmed, foto ja s\u00f5rmej\u00e4ljekujutised.\nKui kauaks elamisluba antakse?\nT\u00e4htajaline elamisluba antakse kuni 5 aastaks.\nKui kauaks elamisluba pikendatakse?\nT\u00e4htajalist elamisluba v\u00f5ib pikendada kuni 10 aastaks korraga.\nKellele?\nVajad Eestis ettev\u00f5tluseks elamisluba sel juhul, kui sa ei ole Euroopa Liidu riikide, Islandi, Liechtensteini, Norra v\u00f5i \u0160veitsi kodanik.\nElamisluba ettev\u00f5tluseks sobib:\n\n- \u00e4ri\u00fchingu osanikule\n- f\u00fc\u00fcsilisest isikust ettev\u00f5tjale ehk FIE-le\n- iduettev\u00f5tjale\n- suurinvestorile", "imgurl": "", "title": "\u00dcldinfo - Elamisluba ettev\u00f5tluseks f\u00fc\u00fcsilisest isikust ettev\u00f5tjale - Politsei- ja Piirivalveamet", "description": "Mis on elamisluba ettev\u00f5tluseks?. Elamisluba ettev\u00f5tluseks on Politsei- ja Piirivalveameti v\u00e4ljastatav t\u00e4htajaline elamisluba ettev\u00f5tjale Eestis ettev\u00f5tlusega tegelemiseks. Elamisloa andmisel v\u00e4ljastatakse sulle elamisloakaart. Mis on elamisloakaart?. Elamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnist...", "source_url": "https://www.politsei.ee/et/juhend/elamisluba-ettevotluseks-fueuesilisest-isikust-ettevotjale"}}]