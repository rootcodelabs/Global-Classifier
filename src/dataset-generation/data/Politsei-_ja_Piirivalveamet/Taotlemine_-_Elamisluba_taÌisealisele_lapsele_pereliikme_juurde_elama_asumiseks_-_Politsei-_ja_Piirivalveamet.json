[{"content": {"chunk": "Taotlemine\nKuidas taotleda elamisluba?\n\n- Kogu kokku vajalikud dokumendid.\n- Esita n\u00f5utud dokumendid ja tasu riigil\u00f5iv.\n- Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.\nKus saad elamisluba taotleda?\nElamisluba saad taotleda:\n\n- Eesti v\u00e4lisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)\n- Politsei- ja Piirivalveameti teeninduses. (https://www.politsei.ee/et/asukohad/teenindused)\nKui tead juba enne Eestisse saabumist, et soovid siia pikemaks ajaks elama j\u00e4\u00e4da, soovitame taotleda elamisluba v\u00e4lismaal olles, v\u00e4lisesinduse kaudu.\nKuidas taotleda elamisluba v\u00e4lisesinduses?\nKui viibid v\u00e4lismaal, esita elamisloa taotlus Eesti v\u00e4lisesindusele. Uuri taotluse esitamise reeglite kohta enne taotluse esitamist konkreetsest v\u00e4lisesindusest.\nV\u00e4lisesinduste nimekiri. (https://vm.ee/konsulaar-viisa-ja-reisiinfo/eesti-vabariigi-valisesindused)\nKuidas taotleda elamisluba Politsei- ja Piirivalveameti teeninduses?\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis (https://broneering.politsei.ee/) .\nKas pead elamisloa taotlemiseks isiklikult kohale minema?\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed.\nS\u00f5rmej\u00e4lgi ei v\u00f5eta, kui:", "imgurl": "", "title": "Taotlemine - Elamisluba t\u00e4isealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba saad taotleda:. Eesti v\u00e4lisesinduses. Politsei- ja Piirivalveameti teeninduses. Kui tead juba enne Eestisse saabumis...", "source_url": "https://www.politsei.ee/et/juhend/elamisluba-taeisealisele-lapsele-pereliikme-juurde-elama-asumiseks/taotlemine"}}, {"content": {"chunk": "- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra elamisluba taotlenud,\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.\nMilliseid dokumente on vaja, et taotleda elamisluba?\nKui taotled elamisluba t\u00e4isealise lapsena Eestisse elama asumiseks, esita:", "imgurl": "", "title": "Taotlemine - Elamisluba t\u00e4isealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba saad taotleda:. Eesti v\u00e4lisesinduses. Politsei- ja Piirivalveameti teeninduses. Kui tead juba enne Eestisse saabumis...", "source_url": "https://www.politsei.ee/et/juhend/elamisluba-taeisealisele-lapsele-pereliikme-juurde-elama-asumiseks/taotlemine"}}, {"content": {"chunk": "- t\u00e4htajalise elamisloa taotlus (https://www.politsei.ee/files/dokumendid/ankeedid/2023_02/te-taotlus-est-31.01.2024.pdf?a5b42bd3df)\n- andmed l\u00e4hedaste sugulaste ja perekonnaliikmete kohta (https://www.politsei.ee/files/dokumendid/ankeedid/2023/pereliikmed-est-27.12.2023.pdf?d1f55577c5)\n- lapsevanema kutse (https://www.politsei.ee/files/elamine ja tootamine eestis/ankeedid/estlapsevanemakutse-est.pdf?b41e3ba86a) \u2013 t\u00e4idab ja allkirjastab vanem kelle juurde elamisluba taotletakse\n- s\u00fcnnitunnistus, kui s\u00fcnd ei ole registreeritud Eesti rahvastikuregistris\n- terviseseisundit t\u00f5endav dokument, kui hooldamisvajadus tuleneb terviseseisundist\n- eluloolised andmed (https://www.politsei.ee/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)\n- lisaankeet (https://www.politsei.ee/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\nMenetleja v\u00f5ib vajadusel paluda lisaandmeid v\u00f5i -dokumente.\nLoe v\u00e4lisriigis v\u00e4lja antud dokumentide n\u00f5uete kohta. (https://vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine)", "imgurl": "", "title": "Taotlemine - Elamisluba t\u00e4isealisele lapsele pereliikme juurde elama asumiseks - Politsei- ja Piirivalveamet", "description": "Kuidas taotleda elamisluba?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba saad taotleda:. Eesti v\u00e4lisesinduses. Politsei- ja Piirivalveameti teeninduses. Kui tead juba enne Eestisse saabumis...", "source_url": "https://www.politsei.ee/et/juhend/elamisluba-taeisealisele-lapsele-pereliikme-juurde-elama-asumiseks/taotlemine"}}]