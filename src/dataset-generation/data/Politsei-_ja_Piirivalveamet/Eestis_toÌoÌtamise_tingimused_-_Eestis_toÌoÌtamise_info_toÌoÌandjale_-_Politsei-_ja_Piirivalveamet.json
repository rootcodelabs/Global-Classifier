[{"content": {"chunk": "Eestis t\u00f6\u00f6tamise tingimused\nMillised v\u00f5imalused on v\u00e4lismaalase t\u00f6\u00f6le v\u00f5tmiseks?\nKui v\u00e4lismaalane viibib Eestis seaduslikult ja soovib t\u00f6\u00f6le asuda ajutiselt, on m\u00f5ttekas registreerida tema t\u00f6\u00f6tamine l\u00fchiajalise t\u00f6\u00f6tamisena. Kui t\u00f6\u00f6taja tuleb t\u00f6\u00f6le pikemaks ajaks, tuleb tal taotleda elamisluba t\u00f6\u00f6tamiseks.\nMillised on t\u00f6\u00f6andja kohustused v\u00e4lismaalase v\u00e4rbamisel?\n\n- V\u00f5tad t\u00f6\u00f6le v\u00e4lismaalase, kellel on t\u00f6\u00f6kohale vastav haridus, t\u00f6\u00f6kogemus, tervis ning vajalikud erialaoskused ja teadmised.\n- Sinu ettev\u00f5te on registreeritud Eestis.\n- Maksad v\u00e4lismaalasele t\u00f6\u00f6tasu, mis on v\u00e4hemalt v\u00f5rdne Eesti keskmise brutopalgaga (\u00fcldtingimus, sellel on erandid).\n- Kui v\u00e4lismaalane taotleb elamisluba, taotled T\u00f6\u00f6tukassalt t\u00f6\u00f6kohale v\u00e4lismaalase v\u00e4rbamiseks loa.\nPalgakriteerium\n* Alates 01.01.2023 j\u00f5ustunud v\u00e4lismaalaste seaduse muudatus kasvuettev\u00f5ttes t\u00f6\u00f6tamise korral.\n** Alates 24.05.2022 v\u00e4lismaalaste seaduses j\u00f5ustunud tippseptsialisti regulatsiooni muudatusega ei ole \u00fchtegi t\u00f6\u00f6tamise alaliiki, kus kohalduks 2-kordne palgakriteeriumi m\u00e4\u00e4ra. See t\u00e4hendab, et uutele taotletavatele elamislubadele t\u00f6\u00f6tamiseks kui ka l\u00fchiajalise t\u00f6\u00f6tamise taotluste puhul ei kohaldu enam 2-kordset m\u00e4\u00e4ra. Kuid 2-kordne m\u00e4\u00e4r kohaldub j\u00e4tkuvalt neile elamislubadele t\u00f6\u00f6tamiseks kui ka l\u00fchiajalistele t\u00f6\u00f6tamistele, mis said PPA poolt v\u00e4ljastatud enne vastava muudatuse j\u00f5ustumist.\nJuhul, kui elamisloale v\u00f5i l\u00fchiajalise t\u00f6\u00f6tamise \u00f5igusele ei kohaldu kindel palgakriteeriumi m\u00e4\u00e4r, peab v\u00e4lismaalase t\u00f6\u00f6tasu v\u00f5imaldama tema toimetulekut Eestis.\nT\u00f6\u00f6tamise alused", "imgurl": "", "title": "Eestis t\u00f6\u00f6tamise tingimused - Eestis t\u00f6\u00f6tamise info t\u00f6\u00f6andjale - Politsei- ja Piirivalveamet", "description": "Millised v\u00f5imalused on v\u00e4lismaalase t\u00f6\u00f6le v\u00f5tmiseks?. Kui v\u00e4lismaalane viibib Eestis seaduslikult ja soovib t\u00f6\u00f6le asuda ajutiselt, on m\u00f5ttekas registreerida tema t\u00f6\u00f6tamine l\u00fchiajalise t\u00f6\u00f6tamisena. Kui t\u00f6\u00f6taja tuleb t\u00f6\u00f6le pikemaks ajaks, tuleb tal taotleda elamisluba t\u00f6\u00f6tamiseks. Millised on t\u00f6\u00f6andja kohustused v\u00e4lismaalase v\u00e4rbamisel?. V\u00f5tad t\u00f6\u00f6le ...", "source_url": "https://www.politsei.ee/et/juhend/eestis-toeoetamise-info-toeoeandjale"}}, {"content": {"chunk": "- oskust\u00f6\u00f6lisele (tavatingimustel)\n- rendit\u00f6\u00f6tajale\n- hooajat\u00f6\u00f6tajale (v\u00f5imalik vaid l\u00fchiajaline t\u00f6\u00f6tamine)\n- tippspetsialistile\n- ettev\u00f5tte juhtorgani liikmele\n- eksperdile\n- vaimulikule\n- iduettev\u00f5tte t\u00f6\u00f6tajale\n- teadlasele, \u00f5ppej\u00f5ule\n- \u00f5petajale\n- sportlasele\n- loomingulisele t\u00f6\u00f6tajale\n- EL-i sinine kaart (v\u00f5imalik vaid elamisloaga t\u00f6\u00f6tamine),\n- Eesti k\u00f5rgkooli l\u00f5petanule\n- EL-ist l\u00e4hetatud t\u00f6\u00f6tajale\n- rahvusvahelise ettev\u00f5tte t\u00f6\u00f6tajale\n- v\u00f5i muul erandjuhul.\nIgal t\u00f6\u00f6tamise alusel kehtivad eraldi tingimused, mida v\u00e4lismaalane ja t\u00f6\u00f6andja peavad t\u00e4itma. Taotlemisel v\u00f5ib olla vajadus esitada t\u00e4iendavaid andmeid v\u00f5i t\u00f5endeid.\nMillal registreerida v\u00e4lismaalase l\u00fchiajaline t\u00f6\u00f6tamine?\nL\u00fchiajalise t\u00f6\u00f6tamise saab registreerida juhul, kui v\u00e4lismaalane viibib Eestis seaduslikult ja tema t\u00f6\u00f6aeg on enam kui 5 p\u00e4eva 1 kuu jooksul ja kuni 365 p\u00e4eva 455 p\u00e4eva jooksul. L\u00fchiajalise t\u00f6\u00f6tamise registreerimine ei anna v\u00e4lismaalasele alust Eestis viibimiseks. Eestis viibimiseks tuleb v\u00e4lismaalasel taotleda viisa.\nMillal v\u00f5ib t\u00f6\u00f6taja l\u00fchiajaliselt t\u00f6\u00f6tada ilma l\u00fchiajalise t\u00f6\u00f6tamise registreerimiseta?\nEestis v\u00f5ib l\u00fchiajaliselt ilma Politsei- ja Piirivalveametis t\u00f6\u00f6tamise registreerimiseta teatud erandjuhtudel t\u00f6\u00f6tada eeldusel, et t\u00f6\u00f6tajal viibib Eestis seaduslikult. T\u00f6\u00f6tamise \u00f5igus on n\u00e4iteks, kui:\n\n- t\u00f6\u00f6 kestab kuni 5 p\u00e4eva 30 p\u00e4eva jooksul v\u00f5i\n- t\u00f6\u00f6taja viibib Eestis p\u00e4rast elamisloa l\u00f5ppemist lubatud perioodil.\n\nMigratsioonin\u00f5ustaja on sulle igal sammul abiks. K\u00fcsi abi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "Eestis t\u00f6\u00f6tamise tingimused - Eestis t\u00f6\u00f6tamise info t\u00f6\u00f6andjale - Politsei- ja Piirivalveamet", "description": "Millised v\u00f5imalused on v\u00e4lismaalase t\u00f6\u00f6le v\u00f5tmiseks?. Kui v\u00e4lismaalane viibib Eestis seaduslikult ja soovib t\u00f6\u00f6le asuda ajutiselt, on m\u00f5ttekas registreerida tema t\u00f6\u00f6tamine l\u00fchiajalise t\u00f6\u00f6tamisena. Kui t\u00f6\u00f6taja tuleb t\u00f6\u00f6le pikemaks ajaks, tuleb tal taotleda elamisluba t\u00f6\u00f6tamiseks. Millised on t\u00f6\u00f6andja kohustused v\u00e4lismaalase v\u00e4rbamisel?. V\u00f5tad t\u00f6\u00f6le ...", "source_url": "https://www.politsei.ee/et/juhend/eestis-toeoetamise-info-toeoeandjale"}}]