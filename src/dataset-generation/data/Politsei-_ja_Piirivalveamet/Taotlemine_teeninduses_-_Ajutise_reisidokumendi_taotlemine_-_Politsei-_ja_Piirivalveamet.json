[{"content": {"chunk": "Taotlemine teeninduses\nTaotlemine teeninduses\nAjutist reisidokumenti saad taotleda teenindustes. Taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument.\nSoovi korral saad taotlemiseks teeninduses aja broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nAjutise reisidokumendi taotlemine lapsele\nKui taotled dokumenti alla 15-aastasele lapsele ja talle ei ole varem isikut t\u00f5endavat dokumenti v\u00e4lja antud ja tema andmed ei ole kantud Eesti rahvastikuregistrisse, esita lapse s\u00fcnnitunnistus\nAjutise reisidokumendi taotlemine tavakorras\nAjutise reisidokumendi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nAjutise reisidokumendi taotlemine kiirkorras\nAjutist reisidokumenti ei saa kiirkorras taotleda.\nAjutise reisidokumendi k\u00e4ttesaamise volitus\nKui tahad dokumendile j\u00e4rgi saata enda poolt volitatud inimese, siis tuleks seda otsustada taotluse esitamisel. Volitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi.\nS\u00f5rmej\u00e4lgede andmine\nAjutise reisidokumendi taotlemisel tuleb taotlejal anda s\u00f5rmej\u00e4ljed.\nDokumendifoto\nAjutise reisidokumendi taotlemiseks on vaja \u00fchte v\u00e4rvifotot.\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nDokumendifoto tegemine teeninduses\nK\u00f5igis teenindustes (v.a Keilas) saab digikioskis teha tasuta dokumendifoto.\nDigitaalse dokumendifoto saatmine\nSoovi korral on v\u00f5imalik digitaalne dokumendifoto saata e-postiga aadressil .", "imgurl": "", "title": "Taotlemine teeninduses - Ajutise reisidokumendi taotlemine - Politsei- ja Piirivalveamet", "description": "Taotlemine teeninduses. Ajutist reisidokumenti saad taotleda teenindustes. Taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad taotlemiseks teeninduses aja broneerida. Vaata teenindusi. Broneeri aeg. Ajutise reisidokumendi taotlemine lapsele. Kui taotled dokumenti alla 15-aastasele lapsele ja ta...", "source_url": "https://www.politsei.ee/et/juhend/ajutise-reisidokumendi-taotlemine/taotlemine-teeninduses"}}, {"content": {"chunk": "Soovi korral on v\u00f5imalik digitaalne dokumendifoto saata e-postiga aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nRiigil\u00f5ivud alates 1. jaanuar 2025\nAjutise reisidokumendi riigil\u00f5iv on 60 \u20ac.\n\u00dcldtingimustel Eesti vanaduspensioni ikka j\u00f5udnule on ajutise reisidokumendi riigil\u00f5iv 25 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja riigil\u00f5iv on 25 \u20ac. Soodustuse saamiseks tuleb teeninduses esitada puuet t\u00f5endav dokument.\nAlla 18-aastase lapse puhul on ajutise reisidokumendi riigil\u00f5iv 25 \u20ac.\nRiigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - Ajutise reisidokumendi taotlemine - Politsei- ja Piirivalveamet", "description": "Taotlemine teeninduses. Ajutist reisidokumenti saad taotleda teenindustes. Taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad taotlemiseks teeninduses aja broneerida. Vaata teenindusi. Broneeri aeg. Ajutise reisidokumendi taotlemine lapsele. Kui taotled dokumenti alla 15-aastasele lapsele ja ta...", "source_url": "https://www.politsei.ee/et/juhend/ajutise-reisidokumendi-taotlemine/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\nAjutise reisidokumendi taotlemine eestkostetavale\nEestkostetava eest saab ajutise reisidokumendi taotluse esitada ainult tema eestkostja.\nV\u00f5ta teenindusse kaasa eestkostet t\u00f5endav dokument.", "imgurl": "", "title": "Taotlemine teeninduses - Ajutise reisidokumendi taotlemine - Politsei- ja Piirivalveamet", "description": "Taotlemine teeninduses. Ajutist reisidokumenti saad taotleda teenindustes. Taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad taotlemiseks teeninduses aja broneerida. Vaata teenindusi. Broneeri aeg. Ajutise reisidokumendi taotlemine lapsele. Kui taotled dokumenti alla 15-aastasele lapsele ja ta...", "source_url": "https://www.politsei.ee/et/juhend/ajutise-reisidokumendi-taotlemine/taotlemine-teeninduses"}}]