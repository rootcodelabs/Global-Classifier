[{"content": {"chunk": "Trahvi tasumine\nV\u00e4\u00e4rteotrahvid tuleb tasuda v\u00e4\u00e4rteootsusel m\u00e4rgitud t\u00e4htajaks. \u00dcldjuhul on selleks t\u00e4htajaks 15 p\u00e4eva alates v\u00e4\u00e4rteootsuse tegemisest.\n\nLisainfot v\u00e4\u00e4rteotrahvi tasumise kohta saad k\u00fcsida v\u00e4\u00e4rteootsuse allkirjastanud kohtuv\u00e4liselt menetlejalt, kelle kontaktandmed on m\u00e4rgitud v\u00e4\u00e4rteootsusele.\nV\u00e4\u00e4rteomenetluses m\u00e4\u00e4ratud rahatrahvi saad tasuda e-toimiku kaudu (https://www.rik.ee/et/e-toimik) .\nKiiruskaamera trahve saad tasuda hoiatusmenetluse portaalis (https://hoiatustrahv.politsei.ee/) .\nSamuti saad trahvi tasuda:\n\n- internetipangas\n- pangakontoris\nM\u00f5juva p\u00f5hjuse puhul on sul \u00f5igus esitada taotlus rahatrahvi ositi tasumiseks. Taotluse pead esitama 15 p\u00e4eva jooksul p\u00e4rast v\u00e4\u00e4rteoprotokolli k\u00e4ttesaamist. Taotlus saada e-posti aadressile\nKui tasud trahvi teise inimese eest, m\u00e4rgi makse selgituse v\u00e4ljale:\n\n- inimese nimi, kelle eest trahvi tasud\n- v\u00e4\u00e4rteootsuse number\nTrahvi tasumiseks vajaliku info leiad v\u00e4\u00e4rteootsuselt.\nSaaja: Rahandusministeerium\nViitenumber: trahviotsusele on m\u00e4rgitud viitenumber, mis tuleb trahvi makstes makseinfosse kirja panna.\n\nSEB: EE891010220034796011\nSwedbank: EE932200221023778606\nLuminor Bank: EE701700017001577198\nLHV Pank: EE777700771003813400\nMakstes trahvi v\u00e4lispangast on sul vaja teada Eestis asuva panga BIC ehk SWIFT koodi. Laekumine v\u00f5ib aega v\u00f5tta kuni 2 n\u00e4dalat.\nSaaja: Rahandusministeerium\nRohkem infot rahvusvaheliste \u00fclekannete kohta leiad enda panga kodulehelt.\nV\u00e4\u00e4rteotrahvid tuleb tasuda v\u00e4\u00e4rteootsusel m\u00e4rgitud t\u00e4htajaks. \u00dcldjuhul on selleks t\u00e4htajaks 15 p\u00e4eva alates v\u00e4\u00e4rteootsuse tegemisest.", "imgurl": "", "title": "Trahvi tasumine - Trahvid - Politsei- ja Piirivalveamet", "description": ". V\u00e4\u00e4rteotrahvid tuleb tasuda v\u00e4\u00e4rteootsusel m\u00e4rgitud t\u00e4htajaks. \u00dcldjuhul on selleks t\u00e4htajaks 15 p\u00e4eva alates v\u00e4\u00e4rteootsuse tegemisest. Lisainfot v\u00e4\u00e4rteotrahvi tasumise kohta saad k\u00fcsida v\u00e4\u00e4rteootsuse allkirjastanud kohtuv\u00e4liselt menetlejalt, kelle kontaktandmed on m\u00e4rgitud v\u00e4\u00e4rteootsusele. V\u00e4\u00e4rteomenetluses m\u00e4\u00e4ratud rahatrahvi saad tasuda e-toimi...", "source_url": "https://www.politsei.ee/et/juhend/trahvid/trahvi-tasumine"}}, {"content": {"chunk": "T\u00e4htajaks tasumata v\u00e4\u00e4rteotrahvid saadetakse kohtut\u00e4iturile sundt\u00e4itmiseks. Sellisel juhul kaasneb sellega trahvisaajale t\u00e4iendav kohtut\u00e4ituri tasu.\nSundt\u00e4itmisele m\u00e4\u00e4ratud trahvi tasumisel kasuta kohtut\u00e4ituri edastatud makseinfot.\nKui tasud sundt\u00e4itmisele m\u00e4\u00e4ratud trahvi politsei saadetud trahviotsusel oleva makse info p\u00f5hjal, siis teavita sellest esimesel v\u00f5imalusel kohtut\u00e4iturit. Muidu v\u00f5ib juhtuda, et kohtut\u00e4itur n\u00f5uab sinult trahvisumma topelt.\nTopelt-, enamtasutud v\u00f5i ekslikult trahvikontole laekunud summat on maksjal \u00f5igus tagasi taotleda. Selleks esita taotlus.\nValesti makstud trahvi tagasimakse taotlusankeet:\n\n- pdf (/files/Politseit\u00f6\u00f6/Trahvid/trahvi-tagastamise-avaldus.pdf?49213d8155)\n- word (/files/dokumendid/ankeedid/trahvi-tagastamise-avaldus.docx?6b7e79c4ea)\nTaotluse saad esitada:\n\n- politseijaoskonnas\n- digiallkirjastatult e-postiga aadressil . Rohkem infot digiallkirja kohta.\n- postiga aadressile P\u00e4rnu mnt 139, 15060 Tallinn", "imgurl": "", "title": "Trahvi tasumine - Trahvid - Politsei- ja Piirivalveamet", "description": ". V\u00e4\u00e4rteotrahvid tuleb tasuda v\u00e4\u00e4rteootsusel m\u00e4rgitud t\u00e4htajaks. \u00dcldjuhul on selleks t\u00e4htajaks 15 p\u00e4eva alates v\u00e4\u00e4rteootsuse tegemisest. Lisainfot v\u00e4\u00e4rteotrahvi tasumise kohta saad k\u00fcsida v\u00e4\u00e4rteootsuse allkirjastanud kohtuv\u00e4liselt menetlejalt, kelle kontaktandmed on m\u00e4rgitud v\u00e4\u00e4rteootsusele. V\u00e4\u00e4rteomenetluses m\u00e4\u00e4ratud rahatrahvi saad tasuda e-toimi...", "source_url": "https://www.politsei.ee/et/juhend/trahvid/trahvi-tasumine"}}]