[{"content": {"chunk": "Taotlemine teeninduses\nID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nID-kaardi taotlemine tavakorras\nTavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nID-kaardi taotlemine kiirkorras\nKiirkorras on v\u00f5imalik ID-kaardi taotlus esitada k\u00f5igis teenindustes,\u00a0kuid kaardi saab k\u00e4tte ainult Tammsaare ja Pinna teeninduses.\nKui laps on s\u00fcndinud enne 2011. aasta novembrit ja talle ei ole varem isikut t\u00f5endavat dokumenti v\u00e4lja antud, saab kiirkorras ID-kaarti taotleda ainult Tallinna teenindustes.\nKiirkorras taotletud ID-kaardi tegemine v\u00f5tab aega 2 t\u00f6\u00f6p\u00e4eva. ID-kaardi k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nS\u00f5rmej\u00e4lgede andmine\nID-kaardi taotlemisel tuleb v\u00e4hemalt 12-aastasel lapsel anda s\u00f5rmej\u00e4ljed. Varasemalt antud s\u00f5rmej\u00e4ljed kehtivad 6 aastat.\nKontrolli enda s\u00f5rmej\u00e4lgede kehtivust. (https://www.politsei.ee/et/paringud/biomeetria-kehtivuse-kontroll)\nKui sul tuleb anda uuesti s\u00f5rmej\u00e4ljed, saad seda teha PPA teeninduses asuvas digikioskis.\nID-kaardi k\u00e4ttesaamise volitus\nID-kaardi k\u00e4ttesaamiseks saab volitada teist inimest.\nKui tahad ID-kaardile j\u00e4rele saata enda poolt volitatud inimest, siis tuleks seda otsustada teeninduses taotluse esitamisel.\nVolitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana ID-kaart.", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}, {"content": {"chunk": "Kui \u00fcle 15-aastase lapse ID-kaardile soovib j\u00e4rele minna lapsevanem, siis tuleks seda otsustada teeninduses taotluse esitamisel ja teha lapsevanemale selleks volitus.\nID-kaardi taotlemine esimest korda\nEsmakordsel ID-kaardi taotlemisel tuleb esitada Eesti kodakondsust t\u00f5endav dokument.\nKodakondsust saab t\u00f5endada, kui esitad esmakordselt dokumenti taotledes \u00fche nendest dokumentidest:", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}, {"content": {"chunk": "- lapsevanema Eesti kodaniku passi\n- lapse s\u00fcnnitunnistus\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nDokumendifoto\nDigitaalne dokumendifoto saada aadressile .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nDokumendifoto tegemine teeninduses\nK\u00f5igis teenindustes (v.a Keilas) saab digikioskis teha tasuta dokumendifoto.\nV\u00e4ikelapsele dokumenti taotledes soovitame foto teha ise v\u00f5i fotograafi juures. V\u00e4ikelapse pildistamine v\u00f5ib fotoboksis eba\u00f5nnestuda, kuna fotoboksis oleva fotoaparaadi k\u00f5rgust ei ole v\u00f5imalik reguleerida.\nRatastoolis dokumenditaotlejal soovitame foto teha kodus l\u00e4hedase abiga v\u00f5i fotograafi juures, kuna ratastooliga ei mahu fotoboksi pildistama.\nDigitaalse dokumendifoto saatmine\nDigitaalne dokumendifoto saada aadressile .\nVaata dokumendifoto n\u00f5udeid ja soovitusi. (https://www.politsei.ee/et/dokumendifoto-nouded-ja-juhised)\nRiigil\u00f5iv\nRiigil\u00f5ivud alates 1. jaanuar 2025\nID-kaart\nAlla 18-aastase lapse ID-kaardi riigil\u00f5iv on 20\u20ac.\nAlates 18. eluaastast on ID-kaardi riigil\u00f5iv 45 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja ID-kaardi riigil\u00f5iv on 20 \u20ac.\nID-kaardi taotlemisel kiirkorras on riigil\u00f5iv 250 \u20ac.\nID-kaart ja Eesti kodaniku pass\nAlla 18-aastase lapse ID-kaardi ja Eesti kodaniku passi riigil\u00f5iv on 35 \u20ac.", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}, {"content": {"chunk": "Alla 18-aastase lapse ID-kaardi ja Eesti kodaniku passi riigil\u00f5iv on 35 \u20ac.\nAlates 18. eluaastast on ID-kaardi ja Eesti kodaniku passi riigil\u00f5iv 80 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning ID-kaardi ja Eesti kodaniku passi riigil\u00f5iv on 35 \u20ac. Juhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}, {"content": {"chunk": "Riigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\nV\u00e4lismaal s\u00fcndinud laps\nV\u00e4lismaal s\u00fcndinud lapsele ID-kaardi taotlemisel on vaja esitada s\u00fcnnitunnistus.\nV\u00e4lismaal v\u00e4ljastatud s\u00fcnnitunnistuse n\u00f5udeid vaata j\u00e4rgmisest punktist.\nLapse s\u00fcnd, lapse v\u00f5i lapsevanema nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nID-kaardi taotlemine eestkostetavale\nEestkostetava eest saab ID-kaardi taotluse esitada ainult tema eestkostja.\nV\u00f5ta teenindusse kaasa eestkostet t\u00f5endav dokument.", "imgurl": "", "title": "Taotlemine teeninduses - ID-kaardi taotlemine lapsele - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaardi taotlemi...", "source_url": "https://www.politsei.ee/et/juhend/id-kaardi-taotlemine-lapsele/taotlemine-teeninduses"}}]