[{"content": {"chunk": "Millal kogutakse andmeid piiri\u00fcletuse kohta?\nSchengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d.\n\u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piirikontrolli \u2013 piirikontroll toimub vaid Schengeni ruumi v\u00e4lispiiridel. Lisaks n\u00f5utakse Schengeni alale sisenemiseks osadelt v\u00e4lismaalastelt viisat.\nT\u00e4iendavalt saab infot v\u00f5i selgitusi", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- Schengeni viisaruumi tekkeloo, p\u00f5him\u00f5tete ning kasutatavate infos\u00fcsteemide kohta Euroopa Komisjoni veebilehelt (https://home-affairs.ec.europa.eu/policies/schengen-borders-and-visa_et)\n- piiri\u00fcletuse kohta meie veebilehelt (https://www.politsei.ee/et/piiriueletusinfo) , sh kui sinu piiri\u00fcletus t\u00f5kestati ja sa soovid teavet piiril v\u00e4ljastatud sisenemiskeelu otsuse kohta\n- viisa, viisavaba reisimise v\u00f5i viisa taotlemise kohta V\u00e4lisministeeriumi veebilehelt (https://www.vm.ee/konsulaar-viisa-ja-reisiinfo/viisainfo/viisavaba-reisimine-eestisse)\n- pika-ajalise (D-liiki) viisa ja selle taotlemise ning viibimisaja pikendamise kohta meie veebilehelt (https://www.politsei.ee/et/juhend/viisa-ja-viibimisaja-pikendamine)\nSchengeni infos\u00fcsteem\nSchengeni ruumis aitab avalikku korda ja julgeolekut ning isikute vaba liikumist tagada muu hulgas Schengeni infos\u00fcsteem (SIS). See on \u00fchtne andmebaas Schengeni riikide p\u00e4devatele piirivalve-, r\u00e4nde-, politsei-, tolli-, julgeoleku- ja \u00f5igusasutustele, kes sisestavad sellesse ja otsivad sellest hoiatusteateid. Hoiatusteade sisaldab andmeid, mille kogumine ja vahetamine aitab v\u00e4lja selgitada isikute ja esemete asukoha, kes ohustavad v\u00f5i v\u00f5ivad ohustada turvalisust liikmesriikide territooriumil.\nEesti andmed Schengeni infos\u00fcsteemis\nEestis vastutab Schengeni infos\u00fcsteemi riigisisese osa eest Politsei- ja Piirivalveamet, kelle kaudu toimub ka andmete sisestamine infos\u00fcsteemi. Selleks on loodud Schengeni infos\u00fcsteemi riiklik register. Lisaks Eesti sisestatud andmetele on meile k\u00e4ttesaadavad ka teiste riikide sisestatud andmed.", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "T\u00f5en\u00e4oliselt ei ole sinu kohta andmeid Schengeni infos\u00fcsteemis, kui sa ei ole toime pannud \u00f5igusrikkumisi v\u00f5i viibinud Schengeni alal p\u00e4rast viibimisaluse l\u00f5ppemist (vt t\u00e4psemalt meie veebilehel (https://www.politsei.ee/et/kuesimusi-piiriueletusest) K\u00fcsimusi piiri\u00fcletuse, sh riiki saabumise ja riigis viibimise seaduslike aluste kohta).\nMinu andmed Schengeni infos\u00fcsteemis\nIga\u00fchel, hoolimata kodakondsusest, on \u00f5igus saada kinnitus, kas tema enda kohta on andmeid Schengeni infos\u00fcsteemis ning tutvuda isikuandmete ja teabega nende t\u00f6\u00f6tlemise kohta. Samuti on \u00f5igus taotleda iseenda kohta k\u00e4ivate ja infos\u00fcsteemi sisestatud eba\u00f5igete andmete parandamist v\u00f5i kui leitakse, et isikuandmete kasutamiseks ei ole (enam) seaduslikku alust, n\u00f5uda nende andmete kustutamist.\nEestis saab isik tutvuda iseenda kohta k\u00e4ivate ja infos\u00fcsteemi sisestatud andmetega p\u00f6\u00f6rdudes ise v\u00f5i seadusliku esindaja kaudu", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- Politsei- ja Piirivalveametisse (e-posti aadressil v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c) v\u00f5i\n- Andmekaitse Inspektsiooni (https://www.aki.ee/et/teenused-poordumisvormid/paring-rahvusvahelistest-andmebaasidest) (e-posti aadressil ).\nKui tead, et sinu suhtes kohta v\u00f5ib olla kehtiv sisses\u00f5idukeeld Eestisse, on sul v\u00f5imalik esitada vastav p\u00e4ring Siseministeeriumi veebilehel (https://www.siseministeerium.ee/sissesoidukeeldude-otsing) .\nKui sul on olnud seos m\u00f5ne riigi \u00f5iguskaitseasutusega, siis soovitame esitada taotlus iseenda andmetega tutvumiseks kohe vastava riigi \u00f5iguskaitseasutusele (https://edpb.europa.eu/system/files/2023-04/csc_guide_right_of_access_rectification_and_erasure_20230403_en.pdf) , ilma Politsei- ja Piirivalveameti vahenduseta. Kui oled esitanud taotluse meile, aga andmed on infos\u00fcsteemi esitanud teine Schengeni infos\u00fcsteemiga \u00fchinenud riik, peame igal juhul enne andmete v\u00e4ljastamist k\u00fcsima vastava riigi Schengeni infos\u00fcsteemi riigisisese osa eest vastutava asutuse seisukohta.\nMinu andmed Euroopa Liidu \u00fchtses viisainfos\u00fcsteemis\nSchengeni ruumis aitab viisapoliitikat rakendada viisainfos\u00fcsteem (VIS), mis \u00fchendab Schengeni riikide konsulaarasutused ja v\u00e4lispiiril asuvad piiri\u00fcletuspunktid keskse andmebaasiga ning v\u00f5imaldab teabevahetust. Eestis vastutab Politsei- ja Piirivalveamet viisaregistri eest, mille kaudu teevad p\u00e4devad asutused p\u00e4ringuid viisainfos\u00fcsteemi.", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "Iga\u00fchel on \u00f5igus saada kinnitus, kas tema enda kohta on andmeid viisainfos\u00fcsteemis ning tutvuda isikuandmete ja teabega nende t\u00f6\u00f6tlemise kohta. Samuti on \u00f5igus taotleda iseenda kohta k\u00e4ivate ja infos\u00fcsteemi sisestatud eba\u00f5igete andmete parandamist v\u00f5i kui leitakse, et isikuandmete kasutamiseks ei ole (enam) seaduslikku alust, n\u00f5uda nende andmete kustutamist.\nEestis saab isik tutvuda iseenda kohta k\u00e4ivate ja infos\u00fcsteemi sisestatud andmetega p\u00f6\u00f6rdudes ise v\u00f5i seadusliku esindaja kaudu", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- Politsei- ja Piirivalveametisse (e-posti aadressil v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c) v\u00f5i\n- Andmekaitse Inspektsiooni (e-posti aadressil ).\nSamuti on V\u00e4lisministeerium (https://vm.ee/) ja Kaitsepolitseiamet (https://kapo.ee/) \u00f5igustatud v\u00e4ljastama viisainfos\u00fcsteemi kantud andmeid.\nKui esitad taotluse Schengeni (C-liiki) viisa kohta, on sellele p\u00e4dev vastama V\u00e4lisministeerium (https://vm.ee/) .\nKui taotlus puudutab piiril v\u00e4lja antud C-liiki viisat, saame v\u00e4ljastada viisaregistri v\u00f5i viisainfos\u00fcsteemi andmeid.\nKui taotled andmeid pika-ajalise (D-liiki) viisa kohta, siis saame v\u00e4ljastada andmeid viisaregistrist.\nTaotlus Politsei- ja Piirivalveametile Schengeni infos\u00fcsteemi v\u00f5i viisainfos\u00fcsteemi andmete kohta\nTaotlus peab olema omak\u00e4eliselt v\u00f5i digitaalselt allkirjastatud. Aktsepteerime Eesti digi-ID v\u00f5i Euroopa Liidu usaldusnimekirjas (https://sr.riik.ee/et.html) olevate teenusepakkujate digiallkirju. Kui ei ole v\u00f5imalik taotlust digitaalselt allkirjastada, siis palume p\u00f6\u00f6rduda taotluse esitamiseks l\u00e4himasse politseijaoskonda, teenindussaali v\u00f5i piiripunkti. Isikut t\u00f5endava dokumendi koopia, kus on n\u00e4htav isiku foto, v\u00f5ib taotlusele lisada, ent kolmanda riigi kodanikku puudutavale taotlusele palume selle juurde lisada.", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "Taotluses on vaja m\u00e4rkida isiku nimi, s\u00fcnniaeg ning muu info, mis aitab isikut, kelle andmetega tutvumist taotletakse, tuvastada ning taotlust lahendada. N\u00e4iteks, k\u00f5nealused andmed sisestanud asutus, andmete liik, info selle kohta, kus ja kuidas andmete omanik andmetest SIS-is teada sai v\u00f5i milliste andmete kustutamist v\u00f5i parandamist taotletakse.\nDokumendid", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- Schengeni infos\u00fcsteemiga seotud taotluse n\u00e4idisvorm (/files/2023-11/schengen-juurdepaeaesutaotlus-sis-est-2023-11-10.pdf?eee3786354)\n- Viisaregistri v\u00f5i viisainfos\u00fcsteemiga seotud taotluse n\u00e4idisvorm (/files/2023-11/schengen-juurdepaeaesutaotlus-vis-est-2023-11-10.pdf?dc0bf95778)\nMuus kui eesti, inglise v\u00f5i vene keeles esitatud taotluse v\u00f5tame vastu vastavalt v\u00f5imalusele.\nLisaks esitatud taotlusele v\u00f5ime paluda taotlejalt t\u00e4iendavat teavet, sest enne isikuandmete v\u00e4ljastamist peame olema veendunud isikusamasuses. N\u00e4iteks v\u00f5ime leida, et isikut t\u00f5endava dokumendi koopia kaudu ei ole meil t\u00f5sikindlalt v\u00f5imalik tuvastada, et taotluse esitaja on sama isik, kelle isikuandmetega tutvumist v\u00f5i kelle isikuandmete parandamist v\u00f5i kustutamist taotleja soovib.\nMe keeldume taotlust t\u00e4itmast v\u00f5i piirame isikuandmete v\u00e4ljastamist p\u00f5hjendatud juhul \u00fcksnes seaduses toodud alustel, kui see v\u00f5ib n\u00e4iteks:", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- kahjustada teise isiku \u00f5igusi v\u00f5i vabadusi\n- ohustada riigi julgeolekut\n- takistada avaliku korra kaitsmist\n- takistada v\u00f5i kahjustada s\u00fc\u00fcteo t\u00f5kestamist, avastamist, menetlemist v\u00f5i karistuse t\u00e4ideviimist.\nVastuse anname eesti v\u00f5i inglise keeles 30 p\u00e4eva jooksul elektrooniliselt, kui olete esitanud taotluse elektrooniliselt ega taotle teisiti. Isikuandmete v\u00e4ljastamisel v\u00f5imalusel kr\u00fcpteerime vastuse teile, kui te ei taotle teisiti. Kui meil ei ole v\u00f5imalik selle aja jooksul vastata, teavitame sellest ja pikendame vastamise t\u00e4htaega kuni 90 p\u00e4evani.\nEnne vastamist konsulteerime vajaduse korral Andmekaitse Inspektsiooniga. N\u00e4iteks ka juhul, kui te olete esitanud samaaegselt taotluse nii Politsei- ja Piirivalveametile kui ka Andmekaitse Inspektsioonile.\nKui sa ei ole rahul Politsei- ja Piirivalveameti vastusega, on sul \u00f5igus esitada Andmekaitse Inspektsioonile kaebus v\u00f5i p\u00f6\u00f6rduda halduskohtu poole.\nAndmekaitsetingimused\nVastutava t\u00f6\u00f6tlejana peab Politsei- ja Piirivalveamet tagama, et isikuandmete t\u00f6\u00f6tlemine Schengeni infos\u00fcsteemi riiklikus registris ja viisaregistris on koosk\u00f5las kehtivate n\u00f5uetega. Politsei- ja Piirivalveameti andmekaitsetingimustest saab t\u00e4psemalt tutvuda meie veebilehel (https://www.politsei.ee/et/juhend/isikuandmete-toeoetlemine) v\u00f5i v\u00f5ttes \u00fchendust andmekaitsespetsialist Jenny Jakobsoniga e-posti aadressil v\u00f5i telefonil 612 3680.\nT\u00e4psemad andmekaitsen\u00f5uded Schengeni infos\u00fcsteemi andmete kasutamisele tulenevad Eestile:", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}, {"content": {"chunk": "- m\u00e4\u00e4rusest (EL) 2018/1862 (https://eur-lex.europa.eu/legal-content/ET/TXT/?uri=CELEX:02018R1862-20210803) (politsei- ja justiitskoost\u00f6\u00f6 kriminaalasjades)\n- m\u00e4\u00e4rusest (EL) 2018/1861 (https://eur-lex.europa.eu/legal-content/ET/TXT/?uri=CELEX:02018R1861-20210803) (nn piirikontroll)\n- m\u00e4\u00e4rusest (EL) 2018/1860 (https://eur-lex.europa.eu/legal-content/ET/TXT/?uri=CELEX:02018R1860-20210803) (ebaseaduslikult riigis viibivate kolmandate riikide kodanike tagasisaatmine)\n- Schengeni infos\u00fcsteemi riikliku registri pidamise p\u00f5him\u00e4\u00e4rusest (https://www.riigiteataja.ee/akt/129122011101?leiaKehtiv) .\nT\u00e4psemad andmekaitsen\u00f5uded viisainfos\u00fcsteemi andmete kasutamisele tulenevad Eestile:\n\n- m\u00e4\u00e4rusest (E\u00dc) 767/2008 (https://eur-lex.europa.eu/legal-content/ET/ALL/?uri=celex:32008R0767) (VIS m\u00e4\u00e4rus)\n- otsusest 2008/633/JSK (https://eur-lex.europa.eu/legal-content/ET/TXT/?uri=CELEX:02008D0633-20190611)\n- m\u00e4\u00e4rusest (EL) 2021/1134 (https://eur-lex.europa.eu/legal-content/ET/TXT/?uri=CELEX:32021R1134)\n- v\u00e4lismaalaste seadusest (https://www.riigiteataja.ee/akt/110072020073?leiaKehtiv)\n- viisaregistri p\u00f5him\u00e4\u00e4rusest. (https://www.riigiteataja.ee/akt/116122015003?leiaKehtiv)\nJ\u00e4relevalve\n\nEestis kontrollib Schengeni infos\u00fcsteemi andmete sisestamist ja infos\u00fcsteemis andmete kasutamist ning viisainfos\u00fcsteemi kasutamist Andmekaitse Inspektsioon (https://www.aki.ee/et) .", "imgurl": "", "title": "Schengeni piirikontroll - Politsei- ja Piirivalveamet", "description": "Millal kogutakse andmeid piiri\u00fcletuse kohta?. Schengeni leppe (14. juuni 1985) ja konventsiooni (19. juuni 1990) s\u00f5lmimise tulemusena on Schengeniga \u00fchinenud riigid loonud \u00fchtse viisaruumi ning tihendanud riikidevahelist koost\u00f6\u00f6d. \u00dcheks Schengeni l\u00e4bivaks p\u00f5him\u00f5tteks on isikute vaba liikumine. Sellest tulenevalt ei toimu Schengeni sisepiiridel piir...", "source_url": "https://www.politsei.ee/et/schengeni-piirikontroll"}}]