[{"content": {"chunk": "Taotlemine teeninduses\nPassi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument.\nSoovi korral saad passi taotlemiseks teeninduses aja broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nPassi taotlemine tavakorras\nTavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nPassi taotlemine kiirkorras\nKiirkorras taotletud passi tegemine v\u00f5tab aega maksimaalselt 1 t\u00f6\u00f6p\u00e4eva. Passi k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nKiirkorras on v\u00f5imalik passi taotlus esitada k\u00f5igis teenindustes, kuid passi saab k\u00e4tte ainult Tammsaare ja Pinna teeninduses.\nS\u00f5rmej\u00e4lgede andmine\n\n\n\nPassi k\u00e4ttesaamise volitus\nPassi k\u00e4ttesaamiseks saab volitada teist inimest vaid juhul, kui volitus esitatakse koos taotlusega teeninduses kohapeal.\nVolitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana pass.\nKui \u00fcle 15-aastase lapse passile soovib j\u00e4rele minna lapsevanem, siis peab laps tegema teeninduses kohapeal selleks vanemale volituse.\nPassi taotlemine esimest korda\nLapse esmakordsel passi taotlemisel tuleb esitada Eesti kodakondsust t\u00f5endav dokument.\nKodakondsust saab t\u00f5endada, kui esitad esmakordselt dokumenti taotledes \u00fche nendest dokumentidest:", "imgurl": "", "title": "Taotlemine teeninduses - Eesti passi taotlemine lapsele - Politsei- ja Piirivalveamet", "description": "Passi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad passi taotlemiseks teeninduses aja broneerida. Vaata teenindusi. Broneeri aeg. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Passi taotlemine kiirkorras. Kiirk...", "source_url": "https://www.politsei.ee/et/juhend/eesti-passi-taotlemine-lapsele/taotlemine-teeninduses"}}, {"content": {"chunk": "- lapsevanema Eesti kodaniku pass v\u00f5i ID-kaart\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nDokumendifoto\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nDokumendifoto tegemine teeninduses\nK\u00f5igis teenindustes (v.a Keilas) saab fotoboksis teha tasuta dokumendifoto.\nV\u00e4ikelapsele dokumenti taotledes soovitame foto teha ise v\u00f5i fotograafi juures. V\u00e4ikelapse pildistamine v\u00f5ib fotoboksis eba\u00f5nnestuda, kuna fotoboksis oleva fotoaparaadi k\u00f5rgust ei ole v\u00f5imalik reguleerida.\nDigitaalse dokumendifoto saatmine\nDigitaalne dokumendifoto saada e-postiga aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nRiigil\u00f5ivud alates 1. jaanuar 2025\nEesti kodaniku pass\nAlla 18-aastase lapse passi riigil\u00f5iv on 25 \u20ac.\nAlates 18. eluaastast on passi riigil\u00f5iv 60 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja passi riigil\u00f5iv on 25 \u20ac. Passi taotlemisel kiirkorras on riigil\u00f5iv 250 \u20ac.", "imgurl": "", "title": "Taotlemine teeninduses - Eesti passi taotlemine lapsele - Politsei- ja Piirivalveamet", "description": "Passi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad passi taotlemiseks teeninduses aja broneerida. Vaata teenindusi. Broneeri aeg. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Passi taotlemine kiirkorras. Kiirk...", "source_url": "https://www.politsei.ee/et/juhend/eesti-passi-taotlemine-lapsele/taotlemine-teeninduses"}}, {"content": {"chunk": "Eesti kodaniku pass ja ID-kaart\nAlla 18-aastase lapse Eesti kodaniku passi ja ID-kaardi riigil\u00f5iv on 25 \u20ac.\nAlates 18. eluaastast on Eesti kodaniku passi ja ID-kaardi riigil\u00f5iv 80 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning Eesti kodaniku passi ja ID-kaardi riigil\u00f5iv on 25 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\nRiigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - Eesti passi taotlemine lapsele - Politsei- ja Piirivalveamet", "description": "Passi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad passi taotlemiseks teeninduses aja broneerida. Vaata teenindusi. Broneeri aeg. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Passi taotlemine kiirkorras. Kiirk...", "source_url": "https://www.politsei.ee/et/juhend/eesti-passi-taotlemine-lapsele/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\nLapse nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nPassi taotlemine eestkostetavale\nEestkostetava eest saab passi taotluse esitada ainult tema eestkostja.\nJuhul, kui eestkoste andmed ei ole kantud Eesti Rahvastikuregistrisse, siis v\u00f5ta teenindusse kaasa eestkostet t\u00f5endav dokument.\nPassi taotlemisel tuleb v\u00e4hemalt 12-aastasel lapsel anda s\u00f5rmej\u00e4ljed.", "imgurl": "", "title": "Taotlemine teeninduses - Eesti passi taotlemine lapsele - Politsei- ja Piirivalveamet", "description": "Passi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad passi taotlemiseks teeninduses aja broneerida. Vaata teenindusi. Broneeri aeg. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. Passi taotlemine kiirkorras. Kiirk...", "source_url": "https://www.politsei.ee/et/juhend/eesti-passi-taotlemine-lapsele/taotlemine-teeninduses"}}]