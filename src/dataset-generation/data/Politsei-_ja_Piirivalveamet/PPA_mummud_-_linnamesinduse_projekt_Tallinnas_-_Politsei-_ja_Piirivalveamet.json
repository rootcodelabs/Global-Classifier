[{"content": {"chunk": "2021. aasta kevadel alustas PPA Tallinnas linnamesinduse projektiga. P\u00e4rnu maantee 139 politseimaja katusel elavad kaks mummude peret.\nT\u00f5u poolest on tegu itaalia mummudega ning tarudes elavad nad traditsioonilisel eesti raamil. Mummud on p\u00e4rit Kurgjalt Asteni mesilast (https://asten.ee/) .\nKorjatud mesi hakkab olema meene, mida kinkida koost\u00f6\u00f6partneritele.\nAktiivse korje ajal lendavad mummud keskmiselt pooleteist kilomeetri kaugusele, kuid v\u00f5ivad lennata ka poole kaugemale.\nVaata mummude korjeala. (/files/ppa_mummud/mesilastekorjealad.jpg?831503d5eb)\nMiks mesilasi linnas vaja on?\nLinnamesindus aitab s\u00e4ilitada meie elukeskkonda ja muudab seda mitmekesisemaks. Mesilased tolmeldavad puid ja taimi, mis omakorda kannavad vilju ning need on toiduks meiega elukeskkonda jagavatele loomadele lindudele. Mesilaste abil saavad taimed paremini viljastatud, mis omakorda soosib isek\u00fclvi k\u00e4igus taimede levikut - Tallinna erinevad rohealad n\u00e4iteks. Kui muudame oma elukeskkonna meeldivaks putukatele ja teistele lindudele-loomadele, siis saame ka ise seda k\u00f5ike nautida.\nKuidas hoolitseme ohutuse eest?", "imgurl": "", "title": "PPA mummud - linnamesinduse projekt Tallinnas - Politsei- ja Piirivalveamet", "description": ". 2021. aasta kevadel alustas PPA Tallinnas linnamesinduse projektiga. P\u00e4rnu maantee 139 politseimaja katusel elavad kaks mummude peret. T\u00f5u poolest on tegu itaalia mummudega ning tarudes elavad nad traditsioonilisel eesti raamil. Mummud on p\u00e4rit Kurgjalt Asteni mesilast. Korjatud mesi hakkab olema meene, mida kinkida koost\u00f6\u00f6partneritele. Aktiivse ...", "source_url": "https://www.politsei.ee/et/ppamummud"}}, {"content": {"chunk": "- PPA mesilased on t\u00f5umesilased ja ei nori t\u00fcli.\n- Mesilane lendab tarust v\u00e4lja kahel p\u00f5hjusel - otsima nektarit ja \u00f5ietolmu v\u00f5i otsima vett, katusemesilased ei tule \u00fcldjuhul parklast \u00f5ietolmu ja nektarit otsima, veen\u00f5u paneme tarude ette, et nende tiivavaeva v\u00e4hendada.\n- S\u00fclemlemist v\u00e4ldime mesilaspere \u00f5igeaegse hooldamisega, laiendame pesaruumi ja teeme lisapere kui neil tarus kitsaks j\u00e4\u00e4b.\n- Teavitame inimesi, kuidas k\u00e4ituda, kui mesilane on su l\u00e4heduses - ole rahulik, \u00e4ra vehi k\u00e4tega ning mine eemale.\nLisainfo linnamesindusega seotud teemadel:\n\n- \u00dclevaatlik esitlus linnamesindusest (https://linnamesi.ee/wp-content/uploads/2018/05/20180508_TMS_eNaumanis_Linnamesindus.pdf)\n- ERRi uudis linnamesindusest (https://novaator.err.ee/833092/teadlane-selgitab-kui-ohutu-voi-ohtlik-on-linnas-mesilaste-pidamine)\n- \nLinnamesinduse projekti kontaktid\nMesinik Kristjan-Jaak Nuudi: 53446124,", "imgurl": "", "title": "PPA mummud - linnamesinduse projekt Tallinnas - Politsei- ja Piirivalveamet", "description": ". 2021. aasta kevadel alustas PPA Tallinnas linnamesinduse projektiga. P\u00e4rnu maantee 139 politseimaja katusel elavad kaks mummude peret. T\u00f5u poolest on tegu itaalia mummudega ning tarudes elavad nad traditsioonilisel eesti raamil. Mummud on p\u00e4rit Kurgjalt Asteni mesilast. Korjatud mesi hakkab olema meene, mida kinkida koost\u00f6\u00f6partneritele. Aktiivse ...", "source_url": "https://www.politsei.ee/et/ppamummud"}}]