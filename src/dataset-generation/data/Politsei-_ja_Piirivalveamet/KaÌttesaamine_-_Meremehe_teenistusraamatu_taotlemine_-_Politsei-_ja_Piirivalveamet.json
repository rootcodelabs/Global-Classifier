[{"content": {"chunk": "K\u00e4ttesaamine\nDokumendi saad k\u00e4tte PPA teeninduses.\nAja broneerimine teeninduses\nTeeninduses dokumendi k\u00e4ttesaamiseks on v\u00f5imalik aeg broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nK\u00e4ttesaamine kaupluses\nKaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument.\nKui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks peab kaasas olema veel kehtiv ID-kaart.\nKui kehtivat dokumenti ei ole, saadetakse dokument kliendi kirjaliku avalduse alusel v\u00e4ljastamiseks PPA teenindusse. Saatmine on kliendi jaoks tasuline.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot soodsam.\nKaupluses dokumendi k\u00e4ttesaamine on tasuline. Teenuse eest saab tasuda dokumendi k\u00e4ttesaamisel teenusepakkuja juures.\nDokument on v\u00f5imalik k\u00e4tte saada kindlates kauplustes nende lahtiolekuaegadel.\nVaata kaupluste nimekirja. (https://www.politsei.ee/et/dokumendi-kaettesaamine-kaupluses)\nKaupluses dokumendi k\u00e4ttesaamise hinnad\n\u00dcle 18-aastastele maksab dokumendi k\u00e4ttesaamine 8 eurot iga dokumendi kohta.\nAlla 18-aastastele maksab dokumendi k\u00e4ttesaamine 4,8 eurot iga dokumendi kohta.\n\u00dcldtingimustel vanaduspensionini j\u00f5udnutele ja puudega inimestele maksab dokumendi k\u00e4ttesaamine 4,8 eurot iga dokumendi kohta.\nMeremehe teenistusraamatu taotlemine tavakorras\nTavakorras meremehe teenistusraamatu tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.", "imgurl": "", "title": "K\u00e4ttesaamine - Meremehe teenistusraamatu taotlemine - Politsei- ja Piirivalveamet", "description": "Dokumendi saad k\u00e4tte PPA teeninduses. Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana ...", "source_url": "https://www.politsei.ee/et/juhend/meremehe-teenistusraamatu-taotlemine/kattesaamine"}}, {"content": {"chunk": "Meremehe teenistusraamatu taotlemine kiirkorras\nKiirkorras taotletud meremehe teenistusraamatu tegemine v\u00f5tab aega maksimaalselt 2 t\u00f6\u00f6p\u00e4eva. Meremehe teenistusraamatu k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nTulen meremehe teenistusraamatule ise j\u00e4rele\nUue dokumendi k\u00e4ttesaamiseks v\u00f5ta kaasa oma vana meremehe teenistusraamat.\nSaadan meremehe teenistusraamatule j\u00e4rele enda volitatud esindaja\nVolitatud isikule v\u00e4ljastatakse dokument vaid juhul, kui tegemist on teeninduses v\u00f5i Eesti Vabariigi v\u00e4lisesinduses kohapeal esitatud taotlusega ning volitus on esitatud juba dokumenditaotluse esitamisel. Kui dokumendile tuleb j\u00e4rele sinu poolt volitatud esindaja, siis peab ta kaasa v\u00f5tma enda kehtiva Eesti isikut t\u00f5endava dokumendi ja sinu vana meremehe teenistusraamatu.\nDokumendi v\u00e4ljastuskoha muutmine\nDokumendi v\u00e4ljastuskoha muutmine on tasuline.\nKui sinu dokument asub teeninduses ning soovid muuta selle v\u00e4ljastuskohta, esita vabas vormis avaldus aadressile ja esita lisaks riigil\u00f5ivu tasumist t\u00f5endav dokument.\nRiigil\u00f5ivu maksmise info. (https://www.politsei.ee/et/juhend/riigiloivude-maeaerad)\nEestis: teenindusest teenindusse\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestis: teenindusest kauplusesse v\u00f5i vastupidi\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.", "imgurl": "", "title": "K\u00e4ttesaamine - Meremehe teenistusraamatu taotlemine - Politsei- ja Piirivalveamet", "description": "Dokumendi saad k\u00e4tte PPA teeninduses. Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana ...", "source_url": "https://www.politsei.ee/et/juhend/meremehe-teenistusraamatu-taotlemine/kattesaamine"}}]