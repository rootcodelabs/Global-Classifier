[{"content": {"chunk": "Autos\u00f5it\n\n- Enne pikale teekonnale minekut tee kindlaks, et su auto on tehniliselt korras.\n- Vali marsruut enne s\u00f5idu algust ja v\u00f5imaluse korral kasuta suuri maanteid.\n- Varu piisavalt raha ja k\u00fctust.\n- Enne teele asumist teata sind ootavale inimesele, millist teed pidi kavatsed s\u00f5ita ja mis kell kohale j\u00f5uad.\n- \u00c4ra v\u00f5ta peale h\u00e4\u00e4letajat.\n- \u00c4ra j\u00e4ta n\u00e4htavale kotti v\u00f5i mobiiltelefoni v\u00f5i muid v\u00e4\u00e4rtuslikke esemeid. Kui soovid akent avada, lase see vaid pisut alla, nii et keegi ei ulatuks auto liiklusvoolus peatudes sealt k\u00e4tt sisse panema.\n- Pimedal ajal pargi h\u00e4stivalgustatud k\u00e4idavasse kohta. Kui pargid auto p\u00e4eval, kuid tead, et j\u00f5uad tagasi alles pimedas, p\u00fc\u00fca ette m\u00f5elda, milliseks olukord kujuneb.\n- Kui pead sageli s\u00f5itma pimedal ajal v\u00f5i kui sinu ametikohustuste hulka kuuluvad koduvisiidid (nt hoolekandet\u00f6\u00f6tajal ja meditsiini\u00f5el), muretse endale mobiiltelefon.", "imgurl": "", "title": "Autos\u00f5it - Taga enda ja oma laste turvalisus - Politsei- ja Piirivalveamet", "description": ". Enne pikale teekonnale minekut tee kindlaks, et su auto on tehniliselt korras. Vali marsruut enne s\u00f5idu algust ja v\u00f5imaluse korral kasuta suuri maanteid. Varu piisavalt raha ja k\u00fctust. Enne teele asumist teata sind ootavale inimesele, millist teed pidi kavatsed s\u00f5ita ja mis kell kohale j\u00f5uad. \u00c4ra v\u00f5ta peale h\u00e4\u00e4letajat. \u00c4ra j\u00e4ta n\u00e4htavale kotti v\u00f5...", "source_url": "https://www.politsei.ee/et/juhend/taga-enda-ja-oma-laste-turvalisus/autosoit"}}]