[{"content": {"chunk": "Elamisloa pikendamine\nKui kauaks elamisluba t\u00f6\u00f6tamiseks pikendatakse?\nElamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda.\nKuidas pikendada elamisluba t\u00f6\u00f6tamiseks?\n1. Taotle elamisloa pikendamist v\u00e4hemalt 2 kuud enne elamisloa l\u00f5ppemist. 2. Esita n\u00f5utud dokumendid ja tasu riigil\u00f5iv. 3. \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist.\n\n\nKui andsid s\u00f5rmej\u00e4ljed viimase 6 aasta jooksul ja sul on kehtiv elamisloakaart, saad elamisluba pikendada ka e-posti teel!\nMilliseid dokumente on vaja, et pikendada elamisluba t\u00f6\u00f6tamiseks?\nKui taotled t\u00f6\u00f6tamiseks antud elamisloa pikendamist, esita:", "imgurl": "", "title": "Elamisloa pikendamine - Eestis t\u00f6\u00f6tamise info v\u00e4lismaalasele - Politsei- ja Piirivalveamet", "description": "Kui kauaks elamisluba t\u00f6\u00f6tamiseks pikendatakse?. Elamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda. Kuidas pikendada elamisluba t\u00f6\u00f6tamiseks?. 1. Taotle elamisloa pikendamist v\u00e4hemalt 2 kuud enne elamisloa l\u00f5ppemist. 2. Esita n\u00f5utud...", "source_url": "https://www.politsei.ee/et/juhend/eestis-toeoetamise-info-vaelismaalasele/elamisloa-pikendamine"}}, {"content": {"chunk": "- t\u00e4htajalise elamisloa pikendamise taotlus (/files/dokumendid/ankeedid/2023_03/tep-taotlus-est-08.02.2024.pdf?f4680da745)\n- andmed l\u00e4hedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5) , juhul, kui pereliikmete andmetes on muudatusi,\n- eluloolised andmed (/files/dokumendid/ankeedid/2023/eluloolised-andmed-est-2023-03-18.pdf?3d91c6b52d)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus\nMenetleja v\u00f5ib vajadusel paluda lisaandmeid v\u00f5i -dokumente.\nKas ma pean tegema eesti keele eksamit?\nAlates 15.07.2018 on kehtestatud keeleoskuse n\u00f5ue A2 tasemel. Pead seda n\u00f5uet t\u00e4itma, kui elad Eestis t\u00e4htajalise elamisloa alusel t\u00f6\u00f6tamiseks, mis on v\u00e4ljastatud alates 15.07.2018 ning taotled elamisloa pikendamist v\u00f5i uut elamisluba t\u00f6\u00f6tamiseks.\nKui kiiresti otsustatakse elamisloa pikendamine?\nOtsus t\u00e4htajalise elamisloa pikendamise v\u00f5i sellest keeldumise kohta tehakse hiljemalt 10 p\u00e4eva enne sinu t\u00e4htajalise elamisloa kehtivusaja l\u00f5ppemist, kui esitasid pikendamise taotluse 2 kuud enne elamisloa kehtivuse l\u00f5ppemist.\n\nMigratsioonin\u00f5ustaja on sulle igal sammul abiks. K\u00fcsi abi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "Elamisloa pikendamine - Eestis t\u00f6\u00f6tamise info v\u00e4lismaalasele - Politsei- ja Piirivalveamet", "description": "Kui kauaks elamisluba t\u00f6\u00f6tamiseks pikendatakse?. Elamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda. Kuidas pikendada elamisluba t\u00f6\u00f6tamiseks?. 1. Taotle elamisloa pikendamist v\u00e4hemalt 2 kuud enne elamisloa l\u00f5ppemist. 2. Esita n\u00f5utud...", "source_url": "https://www.politsei.ee/et/juhend/eestis-toeoetamise-info-vaelismaalasele/elamisloa-pikendamine"}}]