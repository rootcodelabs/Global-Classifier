[{"content": {"chunk": "Elamisloa pikendamine\n1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot.\nTaotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast taotluse esitamist soovitakse muuta dokumendi k\u00e4ttesaamiskohta, tuleb selle eest maksta.\nRiigil\u00f5iv tuleb tasuda enne taotluse esitamist.\nRiigil\u00f5ivu tasumiseks vajalik info:", "imgurl": "", "title": "Elamisloa pikendamine - Rahvusvaheline kaitse - Politsei- ja Piirivalveamet", "description": ". 1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot. Taotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast ...", "source_url": "https://www.politsei.ee/et/juhend/rahvusvaheline-kaitse/elamisloa-pikendamine"}}, {"content": {"chunk": "- Saaja: Rahandusministeerium\n- SEB: EE891010220034796011\n- Swedbank: EE932200221023778606\n- Luminor Bank: EE701700017001577198\n- LHV Pank: EE777700771003813400\n- Viitenumber: 2900082443\nUkraina kodanikud\nUkraina kodanikud saavad rahvusvahelise kaitse elamisloa pikendamise taotluse esitada PPA iseteeninduses aadressil asylum.politsei.ee (https://asylum.politsei.ee/) , kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud. Elamisloa pikendamise taotlust ei saa esitada posti ega e-posti teel.\nIseteeninduskeskkonnas taotluse esitamise j\u00e4rel saadetakse taotluse esitanu e-posti aadressile kinnitus selle kohta, et tema taotlus on vastu v\u00f5etud. E-kiri saadetakse ka siis kui pikendatud elamisloakaart on valminud ja sellele saab enda poolt valitud PPA teenindusse j\u00e4rele minna.\nTeiste riikide kodanikud\nK\u00f5ikide teiste riikide kodanikud saavad rahvusvahelise kaitse elamisloa pikendamise taotluse esitada PPA teeninduses (https://www.politsei.ee/et/asukohad/teenindused) , kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud.\nPikendamise taotlusi v\u00f5etakse vastu ainult broneeringu alusel. Aja saab broneerida PPA kodulehel broneering.politsei.ee (https://broneering.politsei.ee/) valides teenuseks \u201erahvusvahelise kaitse pikendamine\u201c. Elamisloa pikendamise taotlust ei saa esitada posti ega e-posti teel.\nLapsed ja eestkostetavad\nAlla 18-aastase lapse v\u00f5i eestkostetava eest esitab elamisloa pikendamise taotluse tema seaduslik esindaja (nt lapsevanem, eestkostja), kui nad viibivad Eestis ja kui see ei ole vastuolus taotleja \u00f5iguste ja huvidega.", "imgurl": "", "title": "Elamisloa pikendamine - Rahvusvaheline kaitse - Politsei- ja Piirivalveamet", "description": ". 1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot. Taotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast ...", "source_url": "https://www.politsei.ee/et/juhend/rahvusvaheline-kaitse/elamisloa-pikendamine"}}, {"content": {"chunk": "Saatjata alaealise eest esitab elamisloa pikendamise taotluse tema seaduslik esindaja (nt eestkostja, eestkosteasutuse volitatud esindaja), majutusv\u00f5tukeskuse juht v\u00f5i tema poolt volitatud isik, kui see ei ole vastuolus saatjata alaealise \u00f5iguste ja huvidega.\nTaotlemiseks vajalikud dokumendid", "imgurl": "", "title": "Elamisloa pikendamine - Rahvusvaheline kaitse - Politsei- ja Piirivalveamet", "description": ". 1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot. Taotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast ...", "source_url": "https://www.politsei.ee/et/juhend/rahvusvaheline-kaitse/elamisloa-pikendamine"}}, {"content": {"chunk": "- Taotlusankeet. (https://www.politsei.ee/files/dokumendid/ankeedid/2024_6/rvk-pikendamine-2013-09-19.pdf?0d4ae62793) Taotlusankeedi t\u00e4itmise juhis (https://www.politsei.ee/et/taotlusankeedi-taeitmise-juhend)\n- Andmed l\u00e4hedaste ja pereliikmete kohta (/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)\n- Isikut t\u00f5endav dokument\n- \u00dcks digitaalne v\u00e4rvifoto (https://www.politsei.ee/et/dokumendifoto-nouded-ja-juhised)\nLisadokumendid\n\nKui taotluse esitab taotleja seaduslik esindaja v\u00f5i volitatud esindaja, esitage:\n\n- esindus\u00f5igust t\u00f5endav dokument (v.a, kui esindus\u00f5igus on kantud Eesti rahvastikuregistrisse)\n- isikut t\u00f5endav dokument\n\nElamisloa pikendamise v\u00f5i selle pikendamisest keeldumine otsustatakse 3 kuu jooksul taotluse esitamise p\u00e4evast arvates, kuid mitte hiljem, kui 10 p\u00e4eva enne t\u00e4htajalise elamisloa kehtivusaja l\u00f5ppemist. Elamisloa pikendamisel v\u00e4ljastatakse pagulasele elamisloakaart ja pagulase reisidokument v\u00f5i elamisloakaart ja v\u00e4lismaalase pass t\u00e4iendava kaitse saanud isikule.\n\n\nPolitsei- ja Piirivalveamet tunnistab varjupaiga v\u00f5i t\u00e4iendava kaitse saanud isiku t\u00e4htajalise elamisloa kehtetuks, kui isik ohustab riigi julgeolekut, \u00fchiskondlikku turvalisust v\u00f5i avalikku korda.", "imgurl": "", "title": "Elamisloa pikendamine - Rahvusvaheline kaitse - Politsei- ja Piirivalveamet", "description": ". 1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot. Taotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast ...", "source_url": "https://www.politsei.ee/et/juhend/rahvusvaheline-kaitse/elamisloa-pikendamine"}}]