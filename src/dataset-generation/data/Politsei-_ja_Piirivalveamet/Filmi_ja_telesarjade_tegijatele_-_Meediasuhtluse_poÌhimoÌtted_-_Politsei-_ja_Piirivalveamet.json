[{"content": {"chunk": "Filmi ja telesarjade tegijatele\nPPA p\u00f5him\u00f5tted ametnike ja vahendite kaasamisel filmi- ja telesarjade v\u00f5tetele\nPPA on valmis panustama erinevate filmide, telesarjade jm audiovisuaalsete projektide v\u00f5tetele oma vahendite piires, l\u00e4htudes allj\u00e4rgnevatest p\u00f5him\u00f5tetest.\nPPA vahendite kasutamise aluseks v\u00f5tetel on tootjapoolne kirjalik taotlus, mille saab saata aadressil v\u00e4hemalt 5 t\u00f6\u00f6p\u00e4eva enne eeldatavat v\u00f5tteaega.\nTaotlus peab sisaldama:\n\n- Filmiprojektiga seotud kontaktisiku andmed\n- V\u00f5tete t\u00e4pne aeg\n- V\u00f5tete koht\n- V\u00f5tete kestus\n- Valmiva teose linastumise kanal/koht\n- PPAlt k\u00fcsitav ressurss v\u00f5imalikult t\u00e4pselt (vormide puhul riiete t\u00e4psed suurused)\n- Teose l\u00fchikirjeldus\n- Stsenaariumi osa, kus on v\u00f5imalikult t\u00e4pselt lahti kirjutatud PPA osalus\nTaotlus on vaja esitada igakordse v\u00f5ttesessiooni kohta, kui ei ole eelnevalt kokku lepitud teisiti.\nPPA langetab otsuse v\u00f5imalikust osalemisest l\u00e4htudes valmistoote v\u00f5imalikust m\u00f5just PPA mainele, v\u00f5tetel vajaminevast ressursist ning muudest oluliselt asjaoludest. \u00dcldjuhul kommertsreklaamide jaoks PPA enda vahendeid ei eralda. Otsus v\u00f5ib olla \u00e4ra\u00fctlev.\nPPA v\u00f5ib eeltingimusena osalemiseks v\u00f5tetel n\u00f5uda stsenaariumi muutmist.\nPPA saab v\u00f5tetele panustada eelk\u00f5ige vormiriietuse laenutamisega.\nTootja peab teadma, et v\u00f5tetel osalevad s\u00f5idukid ja ametnikud on \u00fcldjuhul teenistus\u00fclesannete t\u00e4itmisel ning saades k\u00f5rgema prioriteediga \u00fclesande, v\u00f5ivad ametnikud koos s\u00f5idukitega v\u00f5tetelt etteteatamata lahkuda.", "imgurl": "", "title": "Filmi ja telesarjade tegijatele - Meediasuhtluse p\u00f5him\u00f5tted - Politsei- ja Piirivalveamet", "description": "PPA p\u00f5him\u00f5tted ametnike ja vahendite kaasamisel filmi- ja telesarjade v\u00f5tetele. PPA on valmis panustama erinevate filmide, telesarjade jm audiovisuaalsete projektide v\u00f5tetele oma vahendite piires, l\u00e4htudes allj\u00e4rgnevatest p\u00f5him\u00f5tetest. PPA vahendite kasutamise aluseks v\u00f5tetel on tootjapoolne kirjalik taotlus, mille saab saata aadressil. v\u00e4hemalt 5 ...", "source_url": "https://www.politsei.ee/et/juhend/meediasuhtluse-pohimotted/filmi-ja-telesarjade-tegijatele"}}]