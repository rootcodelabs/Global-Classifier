[{"content": {"chunk": "H\u00e4daabinumbrile 112 helista siis, kui vajad politsei kiiret abi ja tahad teatada korrarikkumisest, kuriteost v\u00f5i liiklus\u00f5nnetusest.\nH\u00e4daabinumbrile helistades:\n\n- teata v\u00f5imalikult kiiresti ja selgelt, mis juhtus, kas keegi on saanud viga v\u00f5i vajab abi\n- kirjelda v\u00f5imalikult t\u00e4pselt aadressi v\u00f5i asukohta, kus juhtus ning kes helistab\n- j\u00e4\u00e4 rahulikuks ja vasta esitatud lisak\u00fcsimustele\n- j\u00e4ta meelde ja anna h\u00e4irekeskuse p\u00e4\u00e4stekorraldajale edasi s\u00fcndmusega seotud inimeste, s\u00f5idukite ja muude asjaolude v\u00f5imalikult t\u00e4pne kirjeldus\n- \u00e4ra l\u00f5peta k\u00f5net enne, kui h\u00e4irekeskuse p\u00e4\u00e4stekorraldaja annab selleks loa\nKui ohus on kellegi elu v\u00f5i vara, saadetakse abi v\u00e4lja juba k\u00f5ne ajal.\nKui olukord muutub, anna sellest kindlasti teada ja hoia oma telefoniliin vaba, et vajadusel saaks sulle tagasi helistada.\nK\u00f5ik h\u00e4daabinumbrile saabunud k\u00f5ned salvestatakse.\nSelgita lastele, millal ja kuidas tuleb ja tohib helistada numbrile 112.\nH\u00e4daabinumber 112 valitakse \u00fchtemoodi nii mobiil- kui ka tavaliselt telefonilt ja sellele helistamine on tasuta.\n\n\n\n\nLoe l\u00e4hemalt Euroopas h\u00e4daabinumbrile 112 helistamise kohta H\u00e4irekeskuse kodulehelt (https://www.112.ee/et/juhend/hadaabinumber-112/hadaabikone-valjaspool-eestit) .", "imgurl": "", "title": "H\u00e4daabinumber 112 - Politsei- ja Piirivalveamet", "description": "H\u00e4daabinumbrile 112 helista siis, kui vajad politsei kiiret abi ja tahad teatada korrarikkumisest, kuriteost v\u00f5i liiklus\u00f5nnetusest. H\u00e4daabinumbrile helistades:. teata v\u00f5imalikult kiiresti ja selgelt, mis juhtus, kas keegi on saanud viga v\u00f5i vajab abi. kirjelda v\u00f5imalikult t\u00e4pselt aadressi v\u00f5i asukohta, kus juhtus ning kes helistab. j\u00e4\u00e4 rahulikuks j...", "source_url": "https://www.politsei.ee/et/haedaabinumber-112"}}]