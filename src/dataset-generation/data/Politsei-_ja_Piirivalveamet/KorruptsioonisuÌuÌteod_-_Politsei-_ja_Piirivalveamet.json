[{"content": {"chunk": "Keskkriminaalpolitsei ootab infot v\u00f5imalike korruptsioonijuhtumite kohta:\n\n- \n- 612 3657\n- T\u00f6\u00f6stuse 52, 10416 Tallinn\nInfot saab edastama tulla ka kohapeale, b\u00fcroo \u00fcksused asuvad Tallinnas, Tartus, J\u00f5hvis ja P\u00e4rnus. Tagame teavitamise fakti konfidentsiaalsuse (KVS \u00a7 6).\nKuhu ja kuidas p\u00f6\u00f6rduda korruptsioonijuhtumi korral?\nAvaliku ja erasektori korruptsiooniga t\u00f5husaks v\u00f5itlemiseks on oluline, et iga inimene, s\u00f5ltumata oma positsioonist v\u00f5i ametist, panustaks ausama ja l\u00e4bipaistvama riigi kujunemisele. Ebaausate ametnike ametisp\u00fcsimine ei too head asutuse mainele ega asutuse teenust soovivale kliendile, teenust pakkuvale ettev\u00f5tjale v\u00f5i konkurendile. Seet\u00f5ttu on oluline, et iga\u00fcks, kes on teadlik ametniku ebaseaduslikust tegevusest, sellest teavitaks.\nKorruptsioonist tuleb teatada p\u00f5hjendatud kahtluse korral, kui ametikandja on:\n\n- rikkunud seadust\n- riigi varaga v\u00e4\u00e4ralt k\u00e4itunud\n- v\u00f5imu kuritarvitanud\n- osalenud otsuse v\u00f5i toimingu tegemisel, kui otsus v\u00f5i toiming tehakse ametiisiku enda v\u00f5i temaga seotud isiku suhtes\nKorruptsioonist saab teada anda p\u00f6\u00f6rdudes:", "imgurl": "", "title": "Korruptsioonis\u00fc\u00fcteod - Politsei- ja Piirivalveamet", "description": ". Keskkriminaalpolitsei ootab infot v\u00f5imalike korruptsioonijuhtumite kohta:. 612 3657. T\u00f6\u00f6stuse 52, 10416 Tallinn. Infot saab edastama tulla ka kohapeale, b\u00fcroo \u00fcksused asuvad Tallinnas, Tartus, J\u00f5hvis ja P\u00e4rnus. Tagame teavitamise fakti konfidentsiaalsuse (KVS \u00a7 6). Kuhu ja kuidas p\u00f6\u00f6rduda korruptsioonijuhtumi korral?. Avaliku ja erasektori korrup...", "source_url": "https://www.politsei.ee/et/korruptsioonisueueteod"}}, {"content": {"chunk": "- Keskkriminaalpolitseisse kui tegu on omavalitsustes ja riigiametites t\u00f6\u00f6tavate ametnikega ning eraettev\u00f5tete/mittetulundus\u00fchingutega.\n- Kaitsepolitseiametisse, kui tegu on k\u00f5rgete riigiametnikega (president, Riigikogu liige, minister, riigikontrol\u00f6r, \u00f5iguskantsler, kohtunik, prokur\u00f6r v\u00f5i valitsusasutuse, Riigikogu Kantselei, Vabariigi Presidendi Kantselei, \u00d5iguskantsleri Kantselei, Riigikontrolli v\u00f5i kohtu k\u00f5rgem ametnik; Tallinna, Tartu, Narva, P\u00e4rnu, Kohtla-J\u00e4rve v\u00f5i J\u00f5hvi kohaliku omavalitsuse \u00fcksuse v\u00f5i selle ametiasutuse juht v\u00f5i muu juhtimis\u00fclesandeid t\u00e4itev ametnik v\u00f5i t\u00f6\u00f6taja).\n- Riigiprokuratuuri, kui tegu on \u00f5iguskaitseasutustes t\u00f6\u00f6tavate ametnikega (nt politseinikega).", "imgurl": "", "title": "Korruptsioonis\u00fc\u00fcteod - Politsei- ja Piirivalveamet", "description": ". Keskkriminaalpolitsei ootab infot v\u00f5imalike korruptsioonijuhtumite kohta:. 612 3657. T\u00f6\u00f6stuse 52, 10416 Tallinn. Infot saab edastama tulla ka kohapeale, b\u00fcroo \u00fcksused asuvad Tallinnas, Tartus, J\u00f5hvis ja P\u00e4rnus. Tagame teavitamise fakti konfidentsiaalsuse (KVS \u00a7 6). Kuhu ja kuidas p\u00f6\u00f6rduda korruptsioonijuhtumi korral?. Avaliku ja erasektori korrup...", "source_url": "https://www.politsei.ee/et/korruptsioonisueueteod"}}]