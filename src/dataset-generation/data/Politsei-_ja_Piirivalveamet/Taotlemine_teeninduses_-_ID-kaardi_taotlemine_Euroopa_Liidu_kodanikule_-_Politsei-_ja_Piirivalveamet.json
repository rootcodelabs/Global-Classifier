[{"content": {"chunk": "Taotlemine teeninduses\nEL kodanik omandab elamis\u00f5iguse (https://www2.politsei.ee/et/teenused/elamisoigused/) kui ta registreerib enda Eestis oleva elukoha Eesti rahvastikuregistris.\nID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument.\nSoovi korral saad ID-kaardi taotlemiseks teeninduses aja broneerida.\nVaata teenindusi. (https://www.politsei.ee/et/asukohad/teenindused)\nBroneeri aeg teeninduses. (https://broneering.politsei.ee/)\nID-kaardi kehtivuse pikendamine\nKui soovid Euroopa Liidu kodaniku ID-kaardi kehtivust pikendada, siis esita selleks taotlus 1 kuu enne eelmise ID-kaardi kehtivusaja l\u00f5ppu.\nID-kaardi taotlemine tavakorras\nTavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nS\u00f5rmej\u00e4lgede andmine\nVarasemalt antud s\u00f5rmej\u00e4ljed kehtivad 6 aastat. Kui sul tuleb anda uuesti s\u00f5rmej\u00e4ljed, saad seda teha PPA teeninduses asuvas digikioskis.\nKontrolli enda s\u00f5rmej\u00e4lgede kehtivust. (https://www.politsei.ee/et/paringud/biomeetria-kehtivuse-kontroll)\nS\u00f5rmej\u00e4lgi ei pea enam uuesti andma, kui oled vanem kui 70-aastane ja oled varasemalt s\u00f5rmej\u00e4ljed andnud.\nID-kaardi k\u00e4ttesaamise volitus\nKui tahad ID-kaardile j\u00e4rele saata enda poolt volitatud inimese, siis tuleks seda otsustada taotluse isiklikul esitamisel teeninduses. Volitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana ID-kaart.\nDokumendifoto tegemine teeninduses\nK\u00f5igis teenindustes (v.a Keilas) saab digikioskis teha tasuta dokumendifoto.", "imgurl": "", "title": "Taotlemine teeninduses - ID-kaardi taotlemine Euroopa Liidu kodanikule - Politsei- ja Piirivalveamet", "description": "EL kodanik omandab elamis\u00f5iguse kui ta registreerib enda Eestis oleva elukoha Eesti rahvastikuregistris. ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi kehtivuse pikendamine. K...", "source_url": "https://www.politsei.ee/et/juhend/id-kaart-euroopa-liidu-kodanikule/taotlemine-teeninduses"}}, {"content": {"chunk": "K\u00f5igis teenindustes (v.a Keilas) saab digikioskis teha tasuta dokumendifoto.\nRiigil\u00f5ivud alates 1. jaanuar 2025\nID-kaart\nID-kaardi riigil\u00f5iv on 45 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi riigil\u00f5iv 20 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja ID-kaardi riigil\u00f5iv on 20 \u20ac.\nRiigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - ID-kaardi taotlemine Euroopa Liidu kodanikule - Politsei- ja Piirivalveamet", "description": "EL kodanik omandab elamis\u00f5iguse kui ta registreerib enda Eestis oleva elukoha Eesti rahvastikuregistris. ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi kehtivuse pikendamine. K...", "source_url": "https://www.politsei.ee/et/juhend/id-kaart-euroopa-liidu-kodanikule/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\n\nSertifikaatide peatamine 1777 v\u00f5i 677 3377", "imgurl": "", "title": "Taotlemine teeninduses - ID-kaardi taotlemine Euroopa Liidu kodanikule - Politsei- ja Piirivalveamet", "description": "EL kodanik omandab elamis\u00f5iguse kui ta registreerib enda Eestis oleva elukoha Eesti rahvastikuregistris. ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi kehtivuse pikendamine. K...", "source_url": "https://www.politsei.ee/et/juhend/id-kaart-euroopa-liidu-kodanikule/taotlemine-teeninduses"}}]