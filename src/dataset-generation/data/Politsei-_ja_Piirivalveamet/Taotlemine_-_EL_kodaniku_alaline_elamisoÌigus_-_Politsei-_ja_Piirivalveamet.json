[{"content": {"chunk": "Taotlemine\nKuidas taotleda alalist elamis\u00f5igust?\n\n- Kogu kokku vajalikud dokumendid.\n- Esita n\u00f5utud dokumendid ja tasu riigil\u00f5iv.\n- Vastuse saad 1 kuu jooksul, ID kaart v\u00e4ljastatakse 30 p\u00e4eva jooksul peale seda\nKus saad taotleda?\nEsita elamis\u00f5iguse taotlus Politsei- ja Piirivalveameti teeninduses v\u00f5i digitaalselt allkirjastatult e-posti teel.\nKuidas taotleda Politsei- ja Piirivalveameti teeninduses?\nKui viibid Eestis, saad esitada taotluse Politsei- ja Piirivalveameti teeninduses. Selleks broneeri aeg veebis.\nKas pead elamis\u00f5iguse taotlemiseks isiklikult kohale minema?\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed. S\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra ID kaarti taotlenud\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.\nMilliseid dokumente on vaja, et taotleda alalist elamis\u00f5igust?\nKui oled Euroopa Liidu kodanik ja taotled endale alalist elamis\u00f5igust Eestis, esita:", "imgurl": "", "title": "Taotlemine - EL kodaniku alaline elamis\u00f5igus - Politsei- ja Piirivalveamet", "description": "Kuidas taotleda alalist elamis\u00f5igust?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 1 kuu jooksul, ID kaart v\u00e4ljastatakse 30 p\u00e4eva jooksul peale seda. Kus saad taotleda?. Esita elamis\u00f5iguse taotlus Politsei- ja Piirivalveameti teeninduses v\u00f5i digitaalselt allkirjastatult e-posti teel. Kuidas taotleda Poli...", "source_url": "https://www.politsei.ee/et/juhend/el-kodaniku-alaline-elamisoigus/taotlemine"}}, {"content": {"chunk": "- alalise elamis\u00f5iguse registreerimise taotlus (https://www.politsei.ee/files/dokumendid/ankeedid/2023/ao-taotlus-est-eng-27.12.2023.pdf?d18bd2200e)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument (https://www.politsei.ee/et/juhend/riigiloivude-maeaerad/elamisluba-ja-elamisoigus) , n\u00e4iteks maksekorraldus.\nMenetleja v\u00f5ib vajadusel paluda lisaandmeid v\u00f5i -dokumente.\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "Taotlemine - EL kodaniku alaline elamis\u00f5igus - Politsei- ja Piirivalveamet", "description": "Kuidas taotleda alalist elamis\u00f5igust?. Kogu kokku vajalikud dokumendid. Esita n\u00f5utud dokumendid ja tasu riigil\u00f5iv. Vastuse saad 1 kuu jooksul, ID kaart v\u00e4ljastatakse 30 p\u00e4eva jooksul peale seda. Kus saad taotleda?. Esita elamis\u00f5iguse taotlus Politsei- ja Piirivalveameti teeninduses v\u00f5i digitaalselt allkirjastatult e-posti teel. Kuidas taotleda Poli...", "source_url": "https://www.politsei.ee/et/juhend/el-kodaniku-alaline-elamisoigus/taotlemine"}}]