[{"content": {"chunk": "Taotlemine\nKuidas taotleda elamisluba?\n\n- Investeeri Eestis oma \u00e4ri\u00fchingusse.\n- Esita n\u00f5utud dokumendid ja tasu riigil\u00f5iv.\n- Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda.\nKus saad elamisluba taotleda?\nElamisluba ettev\u00f5tluseks saad taotleda:\n\n- Eesti v\u00e4lisesinduses (https://vm.ee/konsulaar-viisa-ja-reisiinfo/eesti-vabariigi-valisesindused)\n- Politsei- ja Piirivalveameti teeninduses (https://www.politsei.ee/et/asukohad/teenindused)\nKuidas taotleda elamisluba v\u00e4lisesinduses?\nKui viibid v\u00e4lismaal, esita elamisloa taotlus Eesti v\u00e4lisesindusele. V\u00e4lisesinduste nimekirja leiad siit. (https://vm.ee/konsulaar-viisa-ja-reisiinfo/eesti-vabariigi-valisesindused) Uuri taotluse esitamise reeglite kohta enne taotluse esitamist konkreetsest v\u00e4lisesindusest.\nKuidas taotleda elamisluba Politsei- ja Piirivalveameti teeninduses?\nKui viibid Eestis, esita elamisloa taotlus Politsei- ja Piirivalveameti teeninduses. Selleks broneeri aeg veebis. (https://broneering.politsei.ee/)\nKas pead elamisloa taotlemiseks isiklikult kohale minema?\nTaotluse esitamiseks pead asutusse isiklikult kohale minema, et saaksid anda ka s\u00f5rmej\u00e4ljed. S\u00f5rmej\u00e4lgi ei v\u00f5eta, kui:\n\n- oled andnud oma s\u00f5rmej\u00e4ljed v\u00e4hem kui 6 aastat tagasi, n\u00e4iteks olles varem juba korra elamisluba taotlenud,\n- sul on tuvastatud s\u00f5rmej\u00e4lgede andmise p\u00fcsiv v\u00f5imetus.\nMilliseid dokumente on vaja Eesti elamisloa taotlemiseks?\nKui taotled endale Eestis ettev\u00f5tluseks elamisluba, esita:", "imgurl": "", "title": "Taotlemine - Elamisluba ettev\u00f5tluseks f\u00fc\u00fcsilisest isikust ettev\u00f5tjale - Politsei- ja Piirivalveamet", "description": "Kuidas taotleda elamisluba?. Investeeri Eestis oma \u00e4ri\u00fchingusse. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba ettev\u00f5tluseks saad taotleda:. Eesti v\u00e4lisesinduses. Politsei- ja Piirivalveameti teeninduses. Kuidas taotleda ela...", "source_url": "https://www.politsei.ee/et/juhend/elamisluba-ettevotluseks-fueuesilisest-isikust-ettevotjale/taotlemine"}}, {"content": {"chunk": "- t\u00e4htajalise elamisloa taotlus (/files/dokumendid/ankeedid/2023_02/te-taotlus-est-31.01.2024.pdf?a5b42bd3df)\n- andmed l\u00e4hedaste sugulaste ja perekonnaliikmete kohta (/files/dokumendid/ankeedid/2023/pereliikmed-est-27.12.2023.pdf?d1f55577c5)\n- eluloolised andmed (/files/dokumendid/ankeedid/2023_02/eluloolised-andmed-est-31.01.2024.pdf?3644d83c5f)\n- lisaankeet (/files/dokumendid/ankeedid/2023/lisaankeet-1-est-2023-03-17.pdf?0f03b87480)\n- isikut t\u00f5endav dokument\n- digitaalne foto (https://www.politsei.ee/et/dokumendifoto-nouded-ja-juhised)\n- riigil\u00f5ivu tasumist t\u00f5endav dokument, (https://www.politsei.ee/et/juhend/riigiloivude-maeaerad/elamisluba-ja-elamisoigus) n\u00e4iteks maksekorraldus.\n- andmed, mis t\u00f5endavad investeeringut\n- \u00e4riplaani kirjeldus.\nMenetleja v\u00f5ib vajadusel paluda lisaandmeid v\u00f5i -dokumente.\nMida peetakse silmas \u00e4riplaani kirjelduse all?\n\u00c4riplaani kirjeldus on eesti- v\u00f5i ingliskeelne ja sisaldab:\n\n- FIE andmeid\n- \u00e4riidee kirjeldust\n- finantsprognoose j\u00e4rgnevaks 2 majandusaastaks\n- FIE elulookirjeldust\n- ettev\u00f5tlusega seonduvat Eestisse asumise p\u00f5hjendust\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt (https://www.politsei.ee/et/migratsiooninoustajad) .", "imgurl": "", "title": "Taotlemine - Elamisluba ettev\u00f5tluseks f\u00fc\u00fcsilisest isikust ettev\u00f5tjale - Politsei- ja Piirivalveamet", "description": "Kuidas taotleda elamisluba?. Investeeri Eestis oma \u00e4ri\u00fchingusse. Esita n\u00f5utud dokumendid ja tasu riigil\u00f5iv. Vastuse saad 2 kuu jooksul, elamisloakaart v\u00e4ljastatakse 30 p\u00e4eva jooksul p\u00e4rast seda. Kus saad elamisluba taotleda?. Elamisluba ettev\u00f5tluseks saad taotleda:. Eesti v\u00e4lisesinduses. Politsei- ja Piirivalveameti teeninduses. Kuidas taotleda ela...", "source_url": "https://www.politsei.ee/et/juhend/elamisluba-ettevotluseks-fueuesilisest-isikust-ettevotjale/taotlemine"}}]