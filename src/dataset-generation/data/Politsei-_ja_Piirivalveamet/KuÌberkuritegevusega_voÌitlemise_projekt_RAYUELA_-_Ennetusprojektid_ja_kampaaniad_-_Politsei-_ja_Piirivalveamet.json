[{"content": {"chunk": "K\u00fcberkuritegevusega v\u00f5itlemise projekt RAYUELA\nRAYUELA m\u00e4ngu eesm\u00e4rk on harida noori vanuses 8-16 ja anda neile teadmisi interneti kasutamisega seotud riskidest. M\u00e4ngu eesm\u00e4rk on m\u00f5ista paremini k\u00fcberkuritegevust m\u00f5jutavaid tegureid sh inimtegureid ning aidata kaasa k\u00fcberkuritegevuse ennetamisele, avastamisele ja leevendamisele. Reaalsete olukordade j\u00e4ljendamisega saavad m\u00e4ngijad interaktiivselt s\u00fcveneda k\u00fcberkurjategijate k\u00e4itumist j\u00e4ljendavatesse stsenaariumidesse ning koguda teadmisi allj\u00e4rgnevatel teemadel:\n\n\n- K\u00fcberkiusamine, vihak\u00f5ne (cyberbullying, cyberhate, homophobia)\n- Seksuaalse sisuga materjali v\u00e4ljameelitamine, veebitutvused (online grooming, human trafficking)\n- Andmete \u00f5ngitsemine (phishing)\n- Valeinfo (fake news)\nM\u00e4ng on saadaval eesti keeles. M\u00e4ngu m\u00e4ngimiseks tuleb see arvutisse alla laadida. M\u00e4ng asub RAYUELA kodulehel: Rayuela Game - RAYUELA (rayuela-h2020.eu) (https://www.rayuela-h2020.eu/rayuela-game/) Lisainformatsioon: Kaisa K\u00e4gu", "imgurl": "", "title": "K\u00fcberkuritegevusega v\u00f5itlemise projekt RAYUELA - Ennetusprojektid ja kampaaniad - Politsei- ja Piirivalveamet", "description": "RAYUELA m\u00e4ngu eesm\u00e4rk on harida noori vanuses 8-16 ja anda neile teadmisi interneti kasutamisega seotud riskidest. M\u00e4ngu eesm\u00e4rk on m\u00f5ista paremini k\u00fcberkuritegevust m\u00f5jutavaid tegureid sh inimtegureid ning aidata kaasa k\u00fcberkuritegevuse ennetamisele, avastamisele ja leevendamisele. Reaalsete olukordade j\u00e4ljendamisega saavad m\u00e4ngijad interaktiivsel...", "source_url": "https://www.politsei.ee/et/juhend/ennetusprojektid/kuberkuritegevusega-voitlemise-projekt-rayuela"}}]