[{"content": {"chunk": "K\u00e4ttesaamine\nAja broneerimine teeninduses\nTeeninduses dokumendi k\u00e4ttesaamiseks on v\u00f5imalik aeg broneerida.\nVaata teenindusi. (/et/asukohad/teenindused)\nBroneeri aeg. (https://broneering.politsei.ee/)\nK\u00e4ttesaamine kaupluses\nKaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument.\nKui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi kaasa v\u00f5tma - n\u00e4iteks ID-kaardi k\u00e4ttesaamiseks peab kaasas olema veel kehtiv ID-kaart.\nKui kehtivat dokumenti ei ole, saadetakse dokument kliendi kirjaliku avalduse alusel v\u00e4ljastamiseks PPA teenindusse. Saatmine on kliendi jaoks tasuline.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\nKaupluses dokumendi k\u00e4ttesaamine on tasuline. Teenuse eest saab tasuda dokumendi k\u00e4ttesaamisel teenusepakkuja juures.\nDokument on v\u00f5imalik k\u00e4tte saada kindlates kauplustes nende lahtiolekuaegadel.\nVaata kaupluste nimekirja. (https://www.politsei.ee/et/dokumendi-kaettesaamine-kaupluses)\nKaupluses dokumendi k\u00e4ttesaamise hinnad\n\u00dcle 18-aastastele maksab dokumendi k\u00e4ttesaamine 8 eurot iga dokumendi kohta.\nAlla 18-aastastele maksab dokumendi k\u00e4ttesaamine 4,8 eurot iga dokumendi kohta.\n\u00dcldtingimustel vanaduspensionini j\u00f5udnutele ja puudega inimestele maksab dokumendi k\u00e4ttesaamine 4,8 eurot iga dokumendi kohta.\nPassi k\u00e4ttesaamine v\u00e4lismaal kulleriga", "imgurl": "", "title": "K\u00e4ttesaamine - Eesti passi taotlemine t\u00e4iskasvanule - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/eesti-passi-taotlemine-taeiskasvanule/kattesaamine"}}, {"content": {"chunk": "Passi k\u00e4ttesaamine v\u00e4lismaal kulleriga\nV\u00e4lisriigis viibides on v\u00f5imalik pass k\u00e4tte saada kulleriga. Kulleriga k\u00e4ttesaamise v\u00f5imaluse saad valida passi taotlemisel ning kui passi v\u00e4ljaandmise osas tehakse positiivne otsus, saadetakse sulle e-posti aadressile t\u00e4pne juhis, kuidas kullerteenust vormistada.\nKulleriga ei saa passi tellida j\u00e4rgmistesse riikidesse: Hiina, Venemaa, Korea RDV, T\u00fcrgi, India, T\u00fcrkmenistan ja Valgevene.\nPassi kulleriga v\u00e4lismaale saatmise hind\nHinnakiri tsoonide kaupa on j\u00e4rgmine:\n1 - 29,21 \u20ac 2 - 36,19 \u20ac 3 - 40,01 \u20ac 4 - 42,80 \u20ac 5 - 40,01 \u20ac 6 - 41,36 \u20ac 7 - 43,81 \u20ac 8 - 46,06 \u20ac 9 - 53,97 \u20ac 10 - 59,68 \u20ac 11 - 66,23 \u20ac Maksumusele lisandub k\u00fctuselisa, dokumendikindlustus, personaalne allkirjastamine ja tsoonide 1-4 puhul k\u00e4ibemaks.", "imgurl": "", "title": "K\u00e4ttesaamine - Eesti passi taotlemine t\u00e4iskasvanule - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/eesti-passi-taotlemine-taeiskasvanule/kattesaamine"}}, {"content": {"chunk": "Passi taotlemine tavakorras\nTavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nPassi taotlemine kiirkorras\nKiirkorras taotletud passi tegemine v\u00f5tab aega maksimaalselt 1 t\u00f6\u00f6p\u00e4eva. Passi k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nDokumendi v\u00e4ljastuskoha muutmine\nDokumendi v\u00e4ljastuskoha muutmine on tasuline.\nKui sinu dokument asub teeninduses ning soovid muuta selle v\u00e4ljastuskohta, esita vabas vormis avaldus aadressile ja esita lisaks riigil\u00f5ivu tasumist t\u00f5endav dokument.\nRiigil\u00f5ivu maksmise info. (https://www.politsei.ee/et/juhend/riigiloivude-maeaerad)\nKui tellisid dokumendi Eesti Vabariigi v\u00e4lisesindusse ning soovid muuta selle v\u00e4ljastuskohta, siis palun v\u00f5ta \u00fchendust v\u00e4lisesindusega.\nEesti Vabariigi v\u00e4lisesindused. (https://vm.ee/konsulaar-viisa-ja-reisiinfo/eesti-vabariigi-valisesindused)\nEestis: teenindusest teenindusse\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestis: teenindusest kauplusesse v\u00f5i vastupidi\nDokumendi v\u00e4ljastuskoha muutmine maksab 10 \u20ac.\nDokumendi v\u00e4ljastuskoht muudetakse avalduse alusel 30 p\u00e4eva jooksul p\u00e4rast riigil\u00f5ivu laekumist.\nEestist v\u00e4lismaale: teenindusest Eesti Vabariigi v\u00e4lisesindusse\nDokumendi saatmine Eestist v\u00e4lismaale maksab 30 \u20ac.\nV\u00e4lismaale dokumentide saatmiseks t\u00e4htaegu ei ole ette n\u00e4htud ja dokumendi v\u00e4lismaale j\u00f5udmine v\u00f5ib v\u00f5tta aega. V\u00e4lisesindus v\u00f5tab sinuga \u00fchendust, kui dokument on kohale j\u00f5udnud.\nV\u00e4lismaal: Eesti Vabariigi v\u00e4lisesindusest v\u00e4lisesindusse", "imgurl": "", "title": "K\u00e4ttesaamine - Eesti passi taotlemine t\u00e4iskasvanule - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/eesti-passi-taotlemine-taeiskasvanule/kattesaamine"}}, {"content": {"chunk": "V\u00e4lismaal: Eesti Vabariigi v\u00e4lisesindusest v\u00e4lisesindusse\n\u00dchest v\u00e4lisesindusest teise v\u00e4lisesindusse dokumendi saatmine maksab 80 \u20ac.\nV\u00e4lismaal: Eesti Vabariigi esindusest teenindusse\nEesti Vabariigi v\u00e4lisesindusest teenindusse dokumendi saatmine maksab 80 \u20ac.\nPassi taotlemine v\u00e4lismaal\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nV\u00e4lismaalt tellitud passi k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nJuba v\u00e4lisesindusse saadetud passi k\u00e4ttesaamise koha muutmine on tasuline. Rohkem infot leiab v\u00e4lisministeeriumi kodulehelt.\nTulen passile ise j\u00e4rele\nUue dokumendi k\u00e4ttesaamiseks v\u00f5ta kaasa oma vana pass.", "imgurl": "", "title": "K\u00e4ttesaamine - Eesti passi taotlemine t\u00e4iskasvanule - Politsei- ja Piirivalveamet", "description": "Aja broneerimine teeninduses. Teeninduses dokumendi k\u00e4ttesaamiseks on v\u00f5imalik aeg broneerida. Vaata teenindusi. Broneeri aeg. K\u00e4ttesaamine kaupluses. Kaupluses saad uue dokumendi k\u00e4tte vaid juhul, kui sul on kaasas PPA poolt v\u00e4ljaantud kehtiv dokument. Kui l\u00e4hed j\u00e4rgi uuele samaliigilisele dokumendile ja vana veel kehtib, siis peab vana dokumendi ...", "source_url": "https://www.politsei.ee/et/juhend/eesti-passi-taotlemine-taeiskasvanule/kattesaamine"}}]