[{"content": {"chunk": "Taotlemine v\u00e4lismaal\nV\u00e4lismaal saab Eesti kodaniku passi taotleda iseteeninduses (https://etaotlus.politsei.ee/#/login) v\u00f5i Eesti Vabariigi v\u00e4lisesinduses.\nPassi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument.\nVaata Eesti v\u00e4lisesindusi. (/et/dokumente-vaeljastavad-eesti-vabariigi-vaelisesindused)\nPassi taotlemine tavakorras\nTavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist ja menetlusse v\u00f5tmist.\nV\u00e4lismaalt tellitud passi k\u00e4ttesaamisel tuleb arvestada pikema ajaga, sest dokumentide transport Eesti Vabariigi v\u00e4lisesindusse v\u00f5tab rohkem aega.\nDokumendi v\u00e4lisesindusse j\u00f5udmise ja k\u00e4ttesaamise k\u00fcsimustes v\u00f5ta \u00fchendust v\u00e4lisesindusega, kuhu dokumendi tellisid.\nVaata lapse passi taotluse hetkeseisu. (https://www2.politsei.ee/et/teenused/e-paringud/id-kaardi-ja-passi-taotlus/)\nPassi taotlemine kiirkorras\nV\u00e4lismaal olles ei saa kiirkorras passi taotleda.\nS\u00f5rmej\u00e4lgede andmine", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "Passi k\u00e4ttesaamise volitus\nPassi k\u00e4ttesaamiseks saab volitada teist inimest vaid juhul, kui volitus esitatakse koos taotlusega v\u00e4lisesinduses kohapeal.\nVolitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana pass.\nKui \u00fcle 15-aastase lapse passile soovib j\u00e4rele minna lapsevanem, siis peab laps tegema v\u00e4lisesinduses kohapeal selleks vanemale volituse.\nPassi taotlemine esimest korda\nJuhul, kui tegemist on esmakordse Eesti kodaniku dokumendi taotlemisega, tuleb t\u00e4ita lisaankeet (/files/Dokumentide taotlemise ankeedid/lisaankeet-2020.pdf?4f3adbada3) .\nLapse esmakordsel passi taotlemisel tuleb esitada Eesti kodakondsust t\u00f5endav dokument.\nKodakondsust saab t\u00f5endada, kui esitad esmakordselt dokumenti taotledes \u00fche nendest dokumentidest:", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "- lapsevanema Eesti kodaniku pass v\u00f5i ID-kaart\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nDokumendifoto\nDigitaalne dokumendifoto saada e-postiga aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nTaotlusankeet\nT\u00e4ida taotlusankeet k\u00e4sitsi v\u00f5i arvutis.\nAlla 7-aastase lapse taotlusankeedil j\u00e4\u00e4b allkirjav\u00e4li t\u00fchjaks.\n7-14-aastane laps v\u00f5i eestkostetav v\u00f5ib kirjutada taotlusankeedile allkirjan\u00e4idise, kuid see ei ole kohustuslik.\nAlates 15. eluaastast on allkirjan\u00e4idise esitamine kohustuslik.\nKui taotluse esitab alla 15-aastase lapse vanem, siis kinnitab tema enda allkirjaga andmete \u00f5igsust taotluse l\u00f5pus.\nKui taotluse esitab 15-17-aastane laps v\u00f5i tema vanem, siis kinnitab andmete \u00f5igsust taotluse l\u00f5pus oma allkirjaga taotluse esitaja.\nM\u00e4rgi ankeedil teenindus v\u00f5i Eesti Vabariigi v\u00e4lisesindus, kus soovid dokumendi k\u00e4tte saada.\n\nTaotlusankeedil ei tohi olla parandusi.\n\nEesti kodaniku passi taotlusankeet. (/files/2023-08/est-2028-08-21.pdf?46465d6cd1)\nTaotlusankeedi t\u00e4itmise juhend. (/et/taotlusankeedi-taeitmise-juhend)", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "Riigil\u00f5iv\nEesti v\u00e4lisesinduses kohapeal riigil\u00f5ivu tasumise v\u00f5imaluste teada saamiseks v\u00f5ta \u00fchendust selle v\u00e4lisesindusega, kuhu l\u00e4hed erandkorras passi taotlema.\nV\u00e4lisesinduste kontaktid. (http://vm.ee/et/taxonomy/term/123)\nKui tasud riigil\u00f5ivu enne v\u00e4lisesindusse tulekut, siis v\u00f5ta seda t\u00f5endav dokument sinna kaasa.\nRiigil\u00f5ivud alates 1. jaanuar 2025\nEesti kodaniku pass\nAlla 18-aastase lapse passi riigil\u00f5iv on v\u00e4lisesinduses taotlemisel 25 \u20ac.\nAlates 18. eluaastast on passi riigil\u00f5iv v\u00e4lisesinduses taotlemisel 90 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja passi riigil\u00f5iv on 25 \u20ac. Soodustuse saamiseks tuleb koos taotlusega esitada puuet t\u00f5endava dokumendi koopia, mis on esitaja poolt allkirjaga kinnitatud.\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nEesti kodaniku pass ja ID-kaart\nAlla 18-aastase lapse passi ja ID-kaardi riigil\u00f5iv on v\u00e4lisesinduses taotlemisel 35 \u20ac.\nAlates 18. eluaastast on passi ja ID-kaardi riigil\u00f5iv v\u00e4lisesinduses taotlemisel 110 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning passi ja ID -kaardi riigil\u00f5iv on 35 \u20ac. Soodustuse saamiseks tuleb teeninduses esitada puuet t\u00f5endav dokument.\nV\u00e4lisesinduses passi taotlemiseks vajalikud dokumendid\nV\u00f5ta Eesti v\u00e4lisesindusse kaasa:", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "- t\u00e4idetud taotlusankeet\n- riigil\u00f5ivu tasumist t\u00f5endav dokument\nDigitaalne dokumendifoto saada koos fotol oleva inimese nime ja isikukoodiga .\nKui tahad passile j\u00e4rele saata enda poolt volitatud inimese, siis selleks t\u00e4ida v\u00e4lisesinduses volitus.\nKui lapse nimi on v\u00e4lismaal muutnud, siis v\u00f5ta v\u00e4lisesindusse kaasa koopia seda t\u00f5endavast dokumendist.\nEesti kodaniku passi taotlemine esimest korda\nLapse esmakordsel passi taotlemisel tuleb esitada Eesti kodakondsust t\u00f5endav dokument.\nKodakondsust saab t\u00f5endada, kui esitad esmakordselt dokumenti taotledes:", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "- lapsevanema Eesti kodaniku pass v\u00f5i ID-kaart\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nRiigil\u00f5ivu soodustuse saamiseks v\u00f5ta v\u00e4lisesindusse kaasa koopia seda t\u00f5endavast dokumendist.\nLapse nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nEesti kodaniku passi taotlemine eestkostetavale", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "Eesti kodaniku passi taotlemine eestkostetavale\nEestkostetava eest saab passi taotluse esitada ainult tema eestkostja.\nV\u00f5ta v\u00e4lisesindusse kaasa eestkostet t\u00f5endav dokument.\nPassi taotlemisel tuleb v\u00e4hemalt 12-aastasel lapsel anda s\u00f5rmej\u00e4ljed.\n1-aastase kehtivusega s\u00f5rmej\u00e4lgedeta pass\nErandkorras on v\u00f5imalik taotleda s\u00f5rmej\u00e4ljekujutisteta passi, kui:", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}, {"content": {"chunk": "- sulle on varem v\u00e4lja antud Eesti kodaniku pass v\u00f5i isikutunnistus ning\n- viibid v\u00e4lisriigis, kus puudub Eesti v\u00e4lisesindus v\u00f5i sul oleks liialt keerukas l\u00e4himasse Eesti v\u00e4lisesindusse p\u00f6\u00f6rduda.\n1-aastase kehtivusega s\u00f5rmej\u00e4lgedeta passi taotlemisel esita kirjalik seletus v\u00f5i muu t\u00f5end selle dokumendi v\u00e4ljaandmise vajaduse kohta.\nVolitatud esindaja kaudu s\u00f5rmej\u00e4ljekujutisteta passi taotluse esitamisel peab volitatud isikul olema lihtkirjalik volitus. S\u00f5rmej\u00e4ljekujutisteta pass antakse v\u00e4lja kehtivusajaga kuni \u00fcks aasta.\n1-aastase kehtivusega s\u00f5rmej\u00e4lgedeta passi riigil\u00f5iv on 40 eurot.", "imgurl": "", "title": "Taotlemine v\u00e4lismaal - Eesti passi taotlemine lapsele - Politsei- ja Piirivalveamet", "description": "V\u00e4lismaal saab Eesti kodaniku passi taotleda iseteeninduses v\u00f5i Eesti Vabariigi v\u00e4lisesinduses. Passi taotlemiseks leia endale sobiv Eesti v\u00e4lisesindus ning v\u00f5ta sinna kaasa isikut t\u00f5endav dokument. Vaata Eesti v\u00e4lisesindusi. Passi taotlemine tavakorras. Tavakorras passi tegemine v\u00f5tab aega maksimaalselt 30 p\u00e4eva p\u00e4rast taotluse Eestisse j\u00f5udmist j...", "source_url": "https://www.politsei.ee/et/juhend/eesti-passi-taotlemine-lapsele/taotlemine-valismaal"}}]