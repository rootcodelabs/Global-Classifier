[{"content": {"chunk": "T\u00f6\u00f6andja kohustused\nMillised kohustused on t\u00f6\u00f6andjal seoses v\u00e4lismaalase v\u00e4rbamisega?\nKutsuja on kohustatud:\n\n- kontrollima, et Eestisse kutsutud v\u00e4lismaalasel on Eestis viibimiseks seaduslik alus\n- v\u00f5tma v\u00e4lismaalase Eestis vastu\n- tagama vajadusel v\u00e4lismaalase majutamise\n- kandma vajadusel v\u00e4lismaalase Eestis viibimise ja Eestist lahkumise kulud\nV\u00e4lismaalase v\u00e4rbamisel lasub t\u00f6\u00f6andjal ka teavitamiskohustus.\nMilline on t\u00f6\u00f6andja teavitamiskohustus seoses v\u00e4lismaalase v\u00e4rbamisega?\nT\u00f6\u00f6andja on kohustatud Politsei- ja Piirivalveametit kirjalikult teavitama:\n\n- v\u00e4lismaalase t\u00f6\u00f6leasumisest\n- l\u00fchiajalise t\u00f6\u00f6tamise registreerinud v\u00e4lismaalasega t\u00f6\u00f6lepingu s\u00f5lmimata j\u00e4tmisest\n- v\u00e4lismaalase t\u00f6\u00f6le asumata j\u00e4tmisest\n- t\u00f6\u00f6lepingu ennet\u00e4htaegsest l\u00f5petamisest\n- v\u00e4lismaalase t\u00f6\u00f6tamise tegelikust l\u00f5petamisest\nT\u00f6\u00f6andjal ei lasu teavitamiskohustust juhul, kui nimetatud asjaolud registreeritakse Maksu- ja Tolliameti t\u00f6\u00f6tamise registris.\n\nMigratsioonin\u00f5ustaja on sulle igal sammul abiks. K\u00fcsi abi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "T\u00f6\u00f6andja kohustused - Eestis t\u00f6\u00f6tamise info t\u00f6\u00f6andjale - Politsei- ja Piirivalveamet", "description": "Millised kohustused on t\u00f6\u00f6andjal seoses v\u00e4lismaalase v\u00e4rbamisega?. Kutsuja on kohustatud:. kontrollima, et Eestisse kutsutud v\u00e4lismaalasel on Eestis viibimiseks seaduslik alus. v\u00f5tma v\u00e4lismaalase Eestis vastu. tagama vajadusel v\u00e4lismaalase majutamise. kandma vajadusel v\u00e4lismaalase Eestis viibimise ja Eestist lahkumise kulud. V\u00e4lismaalase v\u00e4rbamisel...", "source_url": "https://www.politsei.ee/et/juhend/eestis-toeoetamise-info-toeoeandjale/tooandja-kohustused"}}]