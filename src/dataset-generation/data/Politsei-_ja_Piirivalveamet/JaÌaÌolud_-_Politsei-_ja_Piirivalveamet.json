[{"content": {"chunk": "Registreeri veekogule minek iseteeninduslehel (https://www.piiriveekogu.ee) .\n\n4. m\u00e4rtsist on keelatud mistahes moel piiriveekogude j\u00e4\u00e4l viibimine. Inimelude kaitseks on keelatud minna nende piiriveekogude j\u00e4\u00e4le:\n\n\n\n- Peipsi j\u00e4rv\n- Pihkva- ja L\u00e4mmij\u00e4rv\n- Pattina j\u00e4rv\n- Vaniku j\u00e4rv\n- Pabra j\u00e4rv\n- Kriiva j\u00e4rv\n- Narva veehoidla\n- Narva j\u00f5gi\n\n\n\nEt iga kalastaja turvaliselt tagasi kaldale j\u00f5uaks, saab \u00f5nnetuse \u00e4ra hoidmiseks teha j\u00e4rgmist:", "imgurl": "", "title": "J\u00e4\u00e4olud - Politsei- ja Piirivalveamet", "description": ". Registreeri veekogule minek iseteeninduslehel. 4. m\u00e4rtsist on keelatud mistahes moel piiriveekogude j\u00e4\u00e4l viibimine. Inimelude kaitseks on keelatud minna nende piiriveekogude j\u00e4\u00e4le:. Peipsi j\u00e4rv. Pihkva- ja L\u00e4mmij\u00e4rv. Pattina j\u00e4rv. Vaniku j\u00e4rv. Pabra j\u00e4rv. Kriiva j\u00e4rv. Narva veehoidla. Narva j\u00f5gi. Et iga kalastaja turvaliselt tagasi kaldale j\u00f5uaks...", "source_url": "https://www.politsei.ee/et/jaeaeolud"}}, {"content": {"chunk": "- Enne j\u00e4rvele minekut viige end kurssi kehtivate piirangutega, kus kulgeb riigipiir ning tutvuge jooksvalt politsei kodulehel j\u00e4\u00e4oludega. Kehtivate piirangutega ning piirire\u017eiimi ala koordinaatidega saab end kurssi viia nii piiriveekogu.ee rakenduse abil v\u00f5i k\u00fcsida infot l\u00e4himast kordonist;\n- J\u00e4rvele minnes tuleks kaasa v\u00f5tta lisaks kalastusvarustusele ja isikut t\u00f5endavale dokumendile ka laetud mobiiltelefon, milles on kordoni kontaktnumber. Lisaks tuleks enese turvalisuse tagamiseks kaasa v\u00f5tta ka navigatsioonivahend, j\u00e4\u00e4naasklid ning p\u00e4\u00e4stevest;\n- V\u00f5imalusel \u00e4rge minge j\u00e4rvele \u00fcksinda. \u00dches kaaslastega j\u00e4rvele minekul hoidke \u00fcksteise n\u00e4gemiskaugusesse, et \u00f5nnetuse korral kaaslased teid m\u00e4rkaksid ja saaksid vajadusel abi kutsuda v\u00f5i seda ise osutada;\n- Kalastades ei tohiks koguneda seltskonnaga v\u00e4ikesele alale, nii kahaneb j\u00e4\u00e4 kandev\u00f5ime. Inimeste vahel tuleks hoida v\u00e4hemalt 5 meetrit vahet nii j\u00e4\u00e4l liikudes kui ka kalastamisel;\n- V\u00e4ltige paksu lumega kaetud aladel liikumist, kus j\u00e4\u00e4tumine v\u00f5ib olla eba\u00fchtlane ja j\u00e4\u00e4kate keskmisest \u00f5hem ning valige teekond, mis v\u00f5imaldaks liikuda visuaalselt eristataval j\u00e4\u00e4kattel;\n- Kui avastate j\u00e4rvej\u00e4\u00e4l olles m\u00f5ne ohtliku koha, siis andke sellest kindlasti l\u00e4himasse kordonisse teada;\n- K\u00fclmarohi ja selle manustamine j\u00e4tke koduseks tegevuseks kalasaagi kaalumise juurde;\n- Kui kaotate j\u00e4rvel orientatsiooni, v\u00f5tke viivitamatult \u00fchendust l\u00e4hima piirivalvekordoniga, et abi v\u00f5imalikult kiiresti saabuks;", "imgurl": "", "title": "J\u00e4\u00e4olud - Politsei- ja Piirivalveamet", "description": ". Registreeri veekogule minek iseteeninduslehel. 4. m\u00e4rtsist on keelatud mistahes moel piiriveekogude j\u00e4\u00e4l viibimine. Inimelude kaitseks on keelatud minna nende piiriveekogude j\u00e4\u00e4le:. Peipsi j\u00e4rv. Pihkva- ja L\u00e4mmij\u00e4rv. Pattina j\u00e4rv. Vaniku j\u00e4rv. Pabra j\u00e4rv. Kriiva j\u00e4rv. Narva veehoidla. Narva j\u00f5gi. Et iga kalastaja turvaliselt tagasi kaldale j\u00f5uaks...", "source_url": "https://www.politsei.ee/et/jaeaeolud"}}, {"content": {"chunk": "- Hinnake adekvaatselt oma tervislikku seisundit ning f\u00fc\u00fcsilisi v\u00f5imeid, et pika vahemaa k\u00f5ndimise ning kalasaagi kandmisega tervisele liiga ei tehtaks;\n- Kui m\u00e4rkate ohuolukorda sattunud inimest, helistage viivitamatult l\u00e4himasse kordonisse ja v\u00f5imalusel osutage abi, kuid \u00e4rge seadke enda elu ohtu.\nMustvee kordon 333 1670 Varnja teenistuskoht 333 1690 Mehikoorma teenistuskoht 786 1790 V\u00e4rska teenistuskoht 786 1780 Narva kordon 333 1580", "imgurl": "", "title": "J\u00e4\u00e4olud - Politsei- ja Piirivalveamet", "description": ". Registreeri veekogule minek iseteeninduslehel. 4. m\u00e4rtsist on keelatud mistahes moel piiriveekogude j\u00e4\u00e4l viibimine. Inimelude kaitseks on keelatud minna nende piiriveekogude j\u00e4\u00e4le:. Peipsi j\u00e4rv. Pihkva- ja L\u00e4mmij\u00e4rv. Pattina j\u00e4rv. Vaniku j\u00e4rv. Pabra j\u00e4rv. Kriiva j\u00e4rv. Narva veehoidla. Narva j\u00f5gi. Et iga kalastaja turvaliselt tagasi kaldale j\u00f5uaks...", "source_url": "https://www.politsei.ee/et/jaeaeolud"}}]