[{"content": {"chunk": "Taotlemine teeninduses\nID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument.\nSoovi korral saad ID-kaardi taotlemiseks teeninduses aja broneerida.\nVaata teenindusi. (/et/asukohad/teenindused)\nBroneeri aeg teeninduses. (https://broneering.politsei.ee/)\nID-kaardi taotlemine tavakorras\nTavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist.\nID-kaardi taotlemine kiirkorras\nKiirkorras taotletud ID-kaardi tegemine v\u00f5tab aega 2 t\u00f6\u00f6p\u00e4eva. ID-kaardi k\u00e4ttesaamise arvestus algab taotluse esitamisele j\u00e4rgnevast t\u00f6\u00f6p\u00e4evast.\nKiirkorras on v\u00f5imalik ID-kaardi taotlus esitada k\u00f5igis teenindustes,\u00a0kuid kaardi saab k\u00e4tte ainult Tammsaare ja Pinna\u00a0teeninduses.\nS\u00f5rmej\u00e4lgede andmine\nVarasemalt antud s\u00f5rmej\u00e4ljed kehtivad 6 aastat. Kui sul tuleb anda uuesti s\u00f5rmej\u00e4ljed, saad seda teha PPA teeninduses asuvas digikioskis.\nKontrolli enda s\u00f5rmej\u00e4lgede kehtivust. (https://www.politsei.ee/et/paringud/biomeetria-kehtivuse-kontroll)\nS\u00f5rmej\u00e4lgi ei pea enam uuesti andma, kui oled vanem kui 70-aastane ja oled varasemalt s\u00f5rmej\u00e4ljed andnud.\nID-kaardi k\u00e4ttesaamise volitus\nKui tahad ID-kaardile j\u00e4rele saata enda poolt volitatud inimese, siis tuleks seda otsustada taotluse isiklikul esitamisel teeninduses. Volitatud inimene peab dokumendi k\u00e4ttesaamisel esitama enda kehtiva Eesti isikut t\u00f5endava dokumendi ja kaasas peab olema ka taotleja vana ID-kaart.\nID-kaardi taotlemine esimest korda\nEsmakordsel ID-kaardi taotlemisel tuleb esitada Eesti kodakondsust t\u00f5endav dokument.", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}, {"content": {"chunk": "Kodakondsust saab t\u00f5endada, kui esitad esmakordselt dokumenti taotledes \u00fche nendest dokumentidest:", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}, {"content": {"chunk": "- Eesti kodaniku passi\n- originaaldokumendi, kus on kirjas, et dokumendi taotleja \u00fchel vanemal v\u00f5i vanavanemal on Eesti kodakondsus. Koos sellega tuleb esitada ka t\u00f5end sugulussideme kohta (n\u00e4iteks s\u00fcnnitunnistus). Selleks tee vanemate v\u00f5i vanavanemate Eesti kodakondsuse kohta p\u00e4ring rahvusarhiivi\nDokumendifoto\nDigitaalne dokumendifoto saada aadressil .\nVaata dokumendifoto n\u00f5udeid ja soovitusi. (/et/dokumendifoto-nouded-ja-juhised)\nDokumendifoto tegemine teeninduses\nK\u00f5igis teenindustes (v.a Keilas) saab digikioskis teha tasuta dokumendifoto.\nRiigil\u00f5ivud alates 1. jaanuar 2025\nID-kaart\nID-kaardi riigil\u00f5iv on 45\u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi riigil\u00f5iv 20\u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja ID-kaardi riigil\u00f5iv on 20 \u20ac.\nID-kaardi taotlemisel kiirkorras on riigil\u00f5iv 250 \u20ac.\nID-kaart ja Eesti kodaniku pass\nID-kaardi ja Eesti kodaniku passi riigil\u00f5iv on 80 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi ja Eesti kodaniku passi riigil\u00f5iv 35 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning ID-kaardi ja Eesti kodaniku passi riigil\u00f5iv on 35 \u20ac.\nSoodustuse saamiseks tuleb teeninduses esitada puuet t\u00f5endav dokument.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).\nRiigil\u00f5ivu tasumine teeninduses\nTeeninduses saab riigil\u00f5ivu tasuda:", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}, {"content": {"chunk": "- sularahas\n- kaardimaksena\n- kliendiarvutis\nAmerican Express kaardiga riigil\u00f5ivu tasuda ei saa.\nAbielu, lahutus v\u00f5i nimemuutus v\u00e4lismaal\nV\u00e4lismaal isikuandmete muutumisel on dokumendi taotlemisel vaja esitada seda t\u00f5endav dokument.\nDokumendi t\u00f5lkimine\nKui dokument ei ole eesti, vene v\u00f5i inglise keeles, siis tuleb see t\u00f5lkida ning t\u00f5lge peab olema tehtud vandet\u00f5lgi poolt v\u00f5i kinnitatud notariaalselt.\nOsade v\u00e4lisriikide dokumente ei ole vaja legaliseerida\nKui dokumendi v\u00e4lja andnud riik on \u00fchinenud v\u00e4lisriigi avaliku dokumendi legaliseerimise n\u00f5ude t\u00fchistamise konventsiooniga ei pea seda legaliseerima. Sellisel juhul peab avalik dokument olema vastavalt n\u00f5uetele apostillitud (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nNendes riikides v\u00e4ljastatud dokumente ei pea legaliseerima. (https://www.hcch.net/en/instruments/conventions/authorities1/?cid=41)\nInfo dokumentide legaliseerimise ja apostilliga kinnitamise kohta\nRohkem infot dokumentide legaliseerimise ja apostilliga kinnitamise kohta leiad V\u00e4lisministeeriumi kodulehelt (https://www.vm.ee/konsulaar-viisa-ja-reisiinfo/konsulaarinfo-ja-teenused/dokumendi-legaliseerimine) .\nID-kaardi taotlemine eestkostetavale\nEestkostetava eest saab ID-kaardi taotluse esitada ainult tema eestkostja.\nV\u00f5ta teenindusse kaasa eestkostet t\u00f5endav dokument.\nID-kaardi taotlemine liikumisv\u00f5imetule\nKui inimene ei ole terviseseisundi t\u00f5ttu p\u00fcsivalt v\u00f5imeline taotluse esitamiseks teenindusse p\u00f6\u00f6rduma, soovitame ID-kaarti taotleda posti v\u00f5i e-posti teel.", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}, {"content": {"chunk": "Vajadusel saab ID-kaardi taotluse liikumisv\u00f5imetu eest esitada valla-, linnavalitsuse v\u00f5i hoolekandeasutuse juhi volitatud esindaja.\nKui taotluse esitab valla-, linnavalitsuse v\u00f5i hoolekandeasutuse juhi volitatud esindaja, tuleb lisaks esitada:", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}, {"content": {"chunk": "- taotleja terviseseisundit t\u00f5endav dokument (n\u00e4iteks arstit\u00f5end)\n- taotleja kirjalik n\u00f5usolek, et volitatud esindaja v\u00f5ib tema ID-kaardi taotluse sisse anda ja dokumendi k\u00e4tte saada\n- valla-, linnavalitsuse v\u00f5i hoolekandeasutuse juhi volikiri\n- volitatud esindaja isikut t\u00f5endav dokument\n- valla-, linnavalitsuse v\u00f5i hoolekandeasutuse kinnitus, et taotleja terviseseisund ei v\u00f5imalda p\u00fcsivalt p\u00f6\u00f6rduda teenindusse\n- taotleja isikusamasuse kontrollimise akt (koostab volitatud esindaja)", "imgurl": "", "title": "Taotlemine teeninduses - ID-kaardi taotlemine t\u00e4iskasvanule - Politsei- ja Piirivalveamet", "description": "ID-kaardi taotlemiseks leia endale sobiv teenindus ning v\u00f5ta sinna kaasa isikut t\u00f5endav dokument. Soovi korral saad ID-kaardi taotlemiseks teeninduses aja broneerida. Vaata teenindusi. Broneeri aeg teeninduses. ID-kaardi taotlemine tavakorras. Tavakorras ID-kaardi tegemine v\u00f5tab aega maksimaalselt 30 p\u00e4eva p\u00e4rast taotluse menetlusse v\u00f5tmist. ID-kaa...", "source_url": "https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses"}}]