[{"content": {"chunk": "Liikumisv\u00f5imetule inimesele elamisloakaardi taotlemine\nS\u00f5rmej\u00e4lgede andmine\nAlates kuuendast eluaastast on elamisloakaardi taotlemiseks vaja anda s\u00f5rmej\u00e4ljed.\nKui dokumenditaotleja ei saa teenindusse s\u00f5rmej\u00e4lgede andmiseks tulla, siis esita PPA-le sellekohane avaldus koos dokumenditaotlusega.\nS\u00f5rmej\u00e4lge ei pea andma, kui nende andmisest on m\u00f6\u00f6dunud v\u00e4hem kui kuus aastat.\nTaotlemine iseteeninduses\nIseteeninduses saab taotleda:\n\n- korduvat elamisloakaarti t\u00e4iskasvanule\n- elamisloakaarti alaealisele lapsele\nIseteeninduses saab dokumenti taotleda elamisloakaardi, mobiil-ID, Smart-ID v\u00f5i pangalingiga.\nIseteeninduses pead \u00fcles laadima foto ning tasuma riigil\u00f5ivu pangalingi kaudu. Samuti saab taaskasutada s\u00f5rmej\u00e4lgi, kui nende andmisest on m\u00f6\u00f6dunud v\u00e4hem kui kuus aastat.\nTaotle elamisloakaarti iseteeninduses. (https://etaotlus.politsei.ee/vid/login)\nTaotlemine posti teel\nPosti teel taotlemine on v\u00f5imalik, kui s\u00f5rmej\u00e4lgede andmisest on m\u00f6\u00f6dunud v\u00e4hem kui kuus aastat.\nElamisloakaardi taotlemiseks posti teel:", "imgurl": "", "title": "Liikumisv\u00f5imetule inimesele elamisloakaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates kuuendast eluaastast on elamisloakaardi taotlemiseks vaja anda s\u00f5rmej\u00e4ljed. Kui dokumenditaotleja ei saa teenindusse s\u00f5rmej\u00e4lgede andmiseks tulla, siis esita PPA-le sellekohane avaldus koos dokumenditaotlusega. S\u00f5rmej\u00e4lge ei pea andma, kui nende andmisest on m\u00f6\u00f6dunud v\u00e4hem kui kuus aastat. Taotlemine iseteeninduses. Ise...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-elamisloakaardi-taotlemine"}}, {"content": {"chunk": "- T\u00e4ida taotlusankeet (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)\n- Tasu riigil\u00f5iv (https://www.politsei.ee/et/juhend/riigiloivude-maeaerad)\n- Tee digitaalne dokumendifoto (https://www.politsei.ee/et/dokumendifoto-nouded-ja-juhised)\nPostiga saada t\u00e4idetud taotlusankeet ja riigil\u00f5ivu tasumist t\u00f5endav dokument aadressil P\u00e4rnu mnt 139, 15060 Tallinn.\nDigitaalne dokumendifoto saada koos infoga fotol olevast inimesest (nimi, perekonnanimi, isikukood v\u00f5i s\u00fcnniaeg) aadressil .\nTaotlusankeet\nPosti teel elamisloakaardi taotlemiseks tuleb liikumisv\u00f5imetul inimesel t\u00e4ita ja allkirjastada ankeet.\nElamisloakaardi taotlusankeet. (https://www.politsei.ee/files/Dokumentide taotlemise ankeedid/isikut-t-endavate-dokumentide-taotlusankeet-est-2019-01-14.pdf?c39fc91996)\nTaotlusankeedi t\u00e4itmise juhend. (https://www.politsei.ee/et/taotlusankeedi-taeitmise-juhend)\nRiigil\u00f5ivu tasumine\nTasu riigil\u00f5iv ning saada seda t\u00f5endav dokument koos taotlusankeediga.\nVaata riigil\u00f5ivu m\u00e4\u00e4rasid. (https://www.politsei.ee/et/juhend/riigiloivude-maeaerad)\nDokumendifoto\nDigitaalne dokumendifoto saada koos infoga fotol olevast inimesest (nimi, perekonnanimi, isikukood v\u00f5i s\u00fcnniaeg) aadressil .\nVaata dokumendifoto n\u00f5udeid ja soovitusi. (https://www.politsei.ee/et/dokumendifoto-nouded-ja-juhised)\nElamisloakaarti aitab taotleda sotsiaalt\u00f6\u00f6taja\nLisaks isikut t\u00f5endava dokumendi taotlusankeedile peab sotsiaalt\u00f6\u00f6taja esitama:", "imgurl": "", "title": "Liikumisv\u00f5imetule inimesele elamisloakaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates kuuendast eluaastast on elamisloakaardi taotlemiseks vaja anda s\u00f5rmej\u00e4ljed. Kui dokumenditaotleja ei saa teenindusse s\u00f5rmej\u00e4lgede andmiseks tulla, siis esita PPA-le sellekohane avaldus koos dokumenditaotlusega. S\u00f5rmej\u00e4lge ei pea andma, kui nende andmisest on m\u00f6\u00f6dunud v\u00e4hem kui kuus aastat. Taotlemine iseteeninduses. Ise...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-elamisloakaardi-taotlemine"}}, {"content": {"chunk": "- taotleja terviseseisundit t\u00f5endava dokumendi (arstit\u00f5endi)\n- taotleja kirjaliku n\u00f5usoleku, et sotsiaalt\u00f6\u00f6taja tema eest asju ajab\n- valla- v\u00f5i linnavalitsuse v\u00f5i hoolekandeasutuse juhi volikirja\n- linna- v\u00f5i vallavalitsuse v\u00f5i hoolekandeasutuse kinnituse, et taotleja terviseseisund ei v\u00f5imalda tal p\u00fcsivalt taotluse esitamiseks isiklikult p\u00f6\u00f6rduda PPA poole.\nK\u00f5ik dokumendi taotlemiseks vajalik saada e-postiga v\u00f5i postiga aadressile P\u00e4rnu mnt 139, 15060 Tallinn.", "imgurl": "", "title": "Liikumisv\u00f5imetule inimesele elamisloakaardi taotlemine - Isikut t\u00f5endava dokumendi taotlemine liikumisv\u00f5imetule inimesele - Politsei- ja Piirivalveamet", "description": "S\u00f5rmej\u00e4lgede andmine. Alates kuuendast eluaastast on elamisloakaardi taotlemiseks vaja anda s\u00f5rmej\u00e4ljed. Kui dokumenditaotleja ei saa teenindusse s\u00f5rmej\u00e4lgede andmiseks tulla, siis esita PPA-le sellekohane avaldus koos dokumenditaotlusega. S\u00f5rmej\u00e4lge ei pea andma, kui nende andmisest on m\u00f6\u00f6dunud v\u00e4hem kui kuus aastat. Taotlemine iseteeninduses. Ise...", "source_url": "https://www.politsei.ee/et/juhend/isikut-toendava-dokumendi-taotlemine-liikumisvoimetule-inimesele/liikumisvoimetule-inimesele-elamisloakaardi-taotlemine"}}]