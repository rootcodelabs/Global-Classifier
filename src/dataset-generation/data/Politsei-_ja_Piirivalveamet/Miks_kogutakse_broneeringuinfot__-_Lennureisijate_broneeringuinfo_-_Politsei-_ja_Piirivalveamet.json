[{"content": {"chunk": "Miks kogutakse broneeringuinfot?\nLennuliiklus on viimase paarik\u00fcmne aastaga oluliselt kasvanud, lendamisest on saanud \u00fcks levinumaid liikumisviise. Lennureiside turvaliseks ja sujuvaks korraldamiseks koguvad lennufirmad reisijate kohta erinevaid andmeid alates reisi marsruudist kuni inimese kontaktandmeteni v\u00e4lja. Need andmed talletatakse broneeringuinfos, mis on l\u00fchidalt tuntud kui PNR ( ).\nAlates 2018. aastast hakkavad lennufirmad broneeringuinfot edastama politsei- ja piirivalveametile, j\u00f5ustunud regulatsioon ei suurenda lennureisijate k\u00e4est k\u00fcsitavate andmete hulka. Edastatud andmetest tekib \u00fchtne andmekogu nimega BRIIS ehk broneeringuinfo s\u00fcsteem.\n\nRahvusvaheline lennureisijate hulk kasvab iga aastaga, v\u00f5rreldes 1980. aastaga on lennureisijate arv mitmekordistunud. Ainu\u00fcksi Tallinna lennujaama l\u00e4bis 2017. aastal ligikaudu 2,64 miljonit reisija.\nLennureiside k\u00e4ttesaadavust ja mugavust kasutavad \u00e4ra ka rahvusvaheliselt tegutsevad kurjategijad \u2013 terrorismiga seotud isikud, narkokullerid, inimkaubitsejad, salakaubavedajad ja teised.\nRahvusvahelistel kurjategijatel esineb reiside planeerimisel ja reisimisel teatud \u00fchiseid k\u00e4itumismustreid, mida infos\u00fcsteem l\u00e4bi anal\u00fc\u00fcsi tuvastab. See aitab omakorda tabada kurjategijaid ja avastada kuritegelikke v\u00f5rgustikke ning tuvastada julgeolekut potentsiaalselt ohustavaid isikud. Selline andmete t\u00f6\u00f6tlemine, tulemuste p\u00f5hjalik hindamine ning vajadusel asjakohaste meetmete rakendamine muudab Eesti ja kogu Euroopa turvalisemaks.", "imgurl": "", "title": "Miks kogutakse broneeringuinfot? - Lennureisijate broneeringuinfo - Politsei- ja Piirivalveamet", "description": "Lennuliiklus on viimase paarik\u00fcmne aastaga oluliselt kasvanud, lendamisest on saanud \u00fcks levinumaid liikumisviise. Lennureiside turvaliseks ja sujuvaks korraldamiseks koguvad lennufirmad reisijate kohta erinevaid andmeid alates reisi marsruudist kuni inimese kontaktandmeteni v\u00e4lja. Need andmed talletatakse broneeringuinfos, mis on l\u00fchidalt tuntud k...", "source_url": "https://www.politsei.ee/et/juhend/lennureisijate-broneeringuinfo-1"}}]