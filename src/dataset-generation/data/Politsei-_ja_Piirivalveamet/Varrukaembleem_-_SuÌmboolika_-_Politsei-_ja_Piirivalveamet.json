[{"content": {"chunk": "Varrukaembleem\nPolitsei varruka embleem on kilbikujuline. Sinisel taustal on kujutatud tagajalgadele p\u00fcstit\u00f5usnud h\u00f5bedast l\u00f5vi, kes esik\u00e4ppadega hoiab v\u00e4ikest riigivappi. L\u00f5vi valimisel vapiloomaks on l\u00e4htutud t\u00f5igast, et just sellele loomale on iseloomulike omadustena omistatud \u00f5ilsust ja julgust. L\u00f5vi on ka riigivapi vapiloom. Looma p\u00fcstiseisev asend s\u00fcmboliseerib valmisolekut tegutsemiseks. L\u00f5vi on kujutatud h\u00f5bedasena, sest seegi v\u00e4rv s\u00fcmboliseerib \u00f5ilsust ja mehisust. V\u00e4ikese riigivapi hoidmine esik\u00e4ppade vahel t\u00e4hendab valmisolekut avaliku korra ja riigi huvide kaitseks. Taustav\u00e4rv on sinine, mis on \u00fchtlasi ka \u00fcks lipuv\u00e4rvidest, s\u00fcmboliseerides rahu ja stabiilsust. Kilbi kohal on poolkaares tr\u00fckit\u00e4htedega kiri \"Politsei\".", "imgurl": "", "title": "Varrukaembleem - S\u00fcmboolika - Politsei- ja Piirivalveamet", "description": "Politsei. Politsei varruka embleem on kilbikujuline. Sinisel taustal on kujutatud tagajalgadele p\u00fcstit\u00f5usnud h\u00f5bedast l\u00f5vi, kes esik\u00e4ppadega hoiab v\u00e4ikest riigivappi. L\u00f5vi valimisel vapiloomaks on l\u00e4htutud t\u00f5igast, et just sellele loomale on iseloomulike omadustena omistatud \u00f5ilsust ja julgust. L\u00f5vi on ka riigivapi vapiloom. Looma p\u00fcstiseisev asend...", "source_url": "https://www.politsei.ee/et/juhend/suemboolika/varrukaembleem"}}]