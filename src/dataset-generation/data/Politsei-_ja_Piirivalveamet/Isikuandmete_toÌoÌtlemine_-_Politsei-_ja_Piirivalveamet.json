[{"content": {"chunk": "J\u00e4rgime meile \u00f5igusaktides m\u00e4\u00e4ratud \u00fclesannete t\u00e4itmisel isikuandmete kaitse seaduses kehtestatud p\u00f5him\u00f5tteid.\nL\u00e4htudes isikuandmete kaitse seadusest t\u00f6\u00f6tleme andmeid vaid ulatuses, mis on vajalikud avalike \u00fclesannete t\u00e4itmiseks ning kodanike kiireks ja kvaliteetseks teenindamiseks. Hoiame meie kasutuses olevaid isikuandmeid volitamatu ja mittesihip\u00e4rase kasutamise eest. Tagame isikuandmete kaitstuse ja \u00f5igusp\u00e4rase t\u00f6\u00f6tlemise, ning rakendame selleks nii organisatsioonilisi, f\u00fc\u00fcsilisi kui infotehnilisi turvameetmeid.\nPPA teenistujad, kes vastutavad teenistuskohustuste t\u00e4itmisel isikuandmete t\u00f6\u00f6tlemisele kehtestatud p\u00f5him\u00f5tete j\u00e4rgimise eest, l\u00e4bivad vastava koolituse ning PPA teostab antud p\u00f5him\u00f5tetest kinnipidamise osas j\u00e4relevalvet.\nMe ei v\u00e4ljasta ega edasta isikuandmeid kolmandatele isikutele, v\u00e4lja arvatud juhul kui vastav kohustus tuleb seadusest v\u00f5i on selleks olemas andmesubjekti luba.\nVastavalt isikuandmete kaitse seadusele on iga\u00fchel \u00f5igus tutvuda tema kohta kogutud isikuandmetega ning teada saada, millises ulatuses ja mis eesm\u00e4rgil on teda puudutavaid isikuandmeid t\u00f6\u00f6deldud. Kui andmed on muutunud v\u00f5i muul p\u00f5hjusel ebat\u00e4psed, on seadusest tulenevalt isikul \u00f5igus n\u00f5uda vastavate paranduste tegemist.\nEelkirjeldatud p\u00f5him\u00f5tted kehtivad isikuandmete t\u00f6\u00f6tlemisele PPA-s ja ei h\u00f5lma isikuandmete t\u00f6\u00f6tlemist veebilehtedel, millele on PPA kodulehek\u00fcljel viidatud. PPA ei vastuta kolmandate osapoolte tegevuste eest.", "imgurl": "", "title": "Isikuandmete t\u00f6\u00f6tlemine - Politsei- ja Piirivalveamet", "description": "J\u00e4rgime meile \u00f5igusaktides m\u00e4\u00e4ratud \u00fclesannete t\u00e4itmisel isikuandmete kaitse seaduses kehtestatud p\u00f5him\u00f5tteid. L\u00e4htudes isikuandmete kaitse seadusest t\u00f6\u00f6tleme andmeid vaid ulatuses, mis on vajalikud avalike \u00fclesannete t\u00e4itmiseks ning kodanike kiireks ja kvaliteetseks teenindamiseks. Hoiame meie kasutuses olevaid isikuandmeid volitamatu ja mittesihi...", "source_url": "https://www.politsei.ee/et/isikuandmete-toeoetlemine"}}, {"content": {"chunk": "PPA hoiab oma veebilehe k\u00fclastajate privaatsust. Veebilehe kaudu teavitamisel j\u00e4rgitakse samu p\u00f5him\u00f5tteid, kui korrarikkumisest, kuriteost v\u00f5i muust probleemist politseile teatamisel. Teatamise tulemusel teataja nime ei avaldata, v\u00e4lja arvatud seadusega lubatud juhtudel.", "imgurl": "", "title": "Isikuandmete t\u00f6\u00f6tlemine - Politsei- ja Piirivalveamet", "description": "J\u00e4rgime meile \u00f5igusaktides m\u00e4\u00e4ratud \u00fclesannete t\u00e4itmisel isikuandmete kaitse seaduses kehtestatud p\u00f5him\u00f5tteid. L\u00e4htudes isikuandmete kaitse seadusest t\u00f6\u00f6tleme andmeid vaid ulatuses, mis on vajalikud avalike \u00fclesannete t\u00e4itmiseks ning kodanike kiireks ja kvaliteetseks teenindamiseks. Hoiame meie kasutuses olevaid isikuandmeid volitamatu ja mittesihi...", "source_url": "https://www.politsei.ee/et/isikuandmete-toeoetlemine"}}]