[{"content": {"chunk": "Informatsioon reisijatele\nLennuettev\u00f5tjad on reisijate isikuandmeid ja reisidega seotud broneeringuinfot kogunud ja t\u00f6\u00f6delnud juba aastak\u00fcmneid. Sealhulgas n\u00e4iteks reisi kuup\u00e4evi, marsruuti, piletiinfot, kontaktandmeid, reisib\u00fcroo kontakte, maksevahendi kohta k\u00e4ivat teavet, istekoha ja pagasi infot.\nBroneeringuinfo kogumine ei muuda reisija jaoks midagi, k\u00f5ik toimub nii nagu seni. Lennufirmade jaoks muutub vaid see, et nad hakkavad edastama kogutavaid andmeid kesksesse politsei- ja piirivalveameti hallatavasse andmebaasi.\nKogutud broneeringuinfot t\u00f6\u00f6deldakse ainult terrorikuritegude ja teiste raskete kuritegude avastamiseks, uurimiseks ja \u00e4rahoidmiseks.\nS\u00fcsteem t\u00f6\u00f6tleb andmeid automaatselt, ametnikele kontrollimiseks saadetakse vaid kahtlust tekitanud andmed.\nS\u00fcsteemile p\u00e4\u00e4seb ligi piiratud hulk ametnikke, kellel on selleks otsene ametialane vajadus.\nBroneeringuinfot s\u00e4ilitatakse viis aastat, kuid kuue kuu m\u00f6\u00f6dumisel isikuandmed peidetakse ning ametnikud ei p\u00e4\u00e4se neile ilma juhtumiga kaasneva loata ligi. Peale viie aasta m\u00f6\u00f6dumist kustutatakse andmed s\u00fcsteemist automaatselt.\nAndmekaitsetingimustest ning \u00f5igusest tutvuda enda kohta k\u00e4ivate andmetega loe t\u00e4psemalt Politsei- ja Piirivalveameti veebilehelt (https://www.politsei.ee/et/juhend/isikuandmete-toeoetlemine) v\u00f5i v\u00f5ta \u00fchendust andmekaitsespetsialist Jenny Jakobsoniga e-posti aadressil v\u00f5i telefonil 612 3680.", "imgurl": "", "title": "Informatsioon reisijatele - Lennureisijate broneeringuinfo - Politsei- ja Piirivalveamet", "description": "Reisija jaoks ei muutu midagi. Lennuettev\u00f5tjad on reisijate isikuandmeid ja reisidega seotud broneeringuinfot kogunud ja t\u00f6\u00f6delnud juba aastak\u00fcmneid. Sealhulgas n\u00e4iteks reisi kuup\u00e4evi, marsruuti, piletiinfot, kontaktandmeid, reisib\u00fcroo kontakte, maksevahendi kohta k\u00e4ivat teavet, istekoha ja pagasi infot. Broneeringuinfo kogumine ei muuda reisija ja...", "source_url": "https://www.politsei.ee/et/juhend/lennureisijate-broneeringuinfo-1/informatsioon-reisijatele"}}]