[{"content": {"chunk": "Dokumendifoto t\u00e4iskasvanust\n\n- Soovitame teha foto PPA teeninduse digikioskis v\u00f5i fotograafi juures\n- Digikioskis tehtud fotot saab kasutada iseteeninduses 183 p\u00e4eva\n- Ise tehtud foto ei tohi olla vanem kui kuus kuud\n- Iseteenindusse v\u00f5ib \u00fcles laadida ka ise tehtud foto, kuid foto tegemisel peab hoolikalt j\u00e4rgima dokumendifoto tegemise juhiseid\n- N\u00f5uetele mittevastava foto esitamisel pikeneb dokumendi k\u00e4ttesaamise aeg\nDokumendifoto juhised t\u00e4iskasvanule\n\n- Foto peab olema v\u00e4rviline ning t\u00f6\u00f6tlemata\n- Dokumendifoto failisuurus peab olema v\u00e4hemalt 1 MB ja maksimaalselt 5 MB. Foto m\u00f5\u00f5tmed peavad olema v\u00e4hemalt 1300 X 1600 pikslit.\n- Skaneeritud foto, arvuti v\u00f5i mobiiltelefoni ekraanilt tehtud kuvat\u00f5mmise esitamine ei ole lubatud\n- Taust peab olema hele ja \u00fchev\u00e4rviline, ilma k\u00f5rvaliste objektideta (sh. mustriteta)\n- Pildil olev inimene ei tohi kanda peakatet ega k\u00f5rvaklappe\n- Kasuta pildistamisel pereliikme, s\u00f5bra v\u00f5i tuttava abi. Mobiiltelefoniga pildistamisel kasuta seadme tagumist kaamerat, esik\u00fclje kaamera moonutab n\u00e4okuju\n- Vaata otse kaamerasse, silmad peavad olema \u00fchel k\u00f5rgusel (pea ei tohi olla viltu)\n- N\u00e4gu peab olema foto keskel\n- Silmad peavad olema prilliraamide tagant n\u00e4htavad ning prilliklaasid ei tohi peegeldada\n\nDokumendifoto v\u00e4ikelapsest (0-7 aastat)\n\n- V\u00e4ikelapsele dokumenti taotledes soovitame digitaalse dokumendifoto teha fotograafi juures\n- V\u00e4ikelapse pildistamine v\u00f5ib digikioskis eba\u00f5nnestuda, kuna laps ei pruugi vajaliku aja v\u00e4ltel kaamerasse vaadata\n- Digikioskis v\u00e4ikelast pildistades soovitame paluda ametniku abi\nDokumendifoto juhised v\u00e4ikelapsele", "imgurl": "", "title": "Dokumendifoto n\u00f5uded ja juhised - Politsei- ja Piirivalveamet", "description": "Dokumendifoto t\u00e4iskasvanust. Soovitame teha foto PPA teeninduse digikioskis v\u00f5i fotograafi juures. Digikioskis tehtud fotot saab kasutada iseteeninduses 183 p\u00e4eva. Ise tehtud foto ei tohi olla vanem kui kuus kuud. Iseteenindusse v\u00f5ib \u00fcles laadida ka ise tehtud foto, kuid foto tegemisel peab hoolikalt j\u00e4rgima dokumendifoto tegemise juhiseid. N\u00f5uetel...", "source_url": "https://www.politsei.ee/et/dokumendifoto-nouded-ja-juhised"}}, {"content": {"chunk": "- Foto peab olema v\u00e4rviline ning t\u00f6\u00f6tlemata\n- Taust peab olema hele ja \u00fchev\u00e4rviline, ilma k\u00f5rvaliste objektideta (sh. mustriteta)\n- Skaneeritud foto, arvuti v\u00f5i mobiiltelefoni ekraanilt tehtud kuvat\u00f5mmise esitamine ei ole lubatud\n- Lapse pilk peab olema suunatud kaamerasse otse ning suu peab olema suletud.\n- Fotol peab v\u00e4ltima suuri juuksekaunistusi ning k\u00f5rvalisi esemeid nagu m\u00e4nguasju\n\nTeeninduses dokumendifoto tegemine\nK\u00f5igis PPA teenindustes (v.a Keilas) saab teha digikioskis tasuta dokumendifoto ja seda ka juhul, kui Sa ei soovi esitada taotlust teeninduses. Olenevalt taotlusest saad digikioskis anda ka allkirjan\u00e4idise ja s\u00f5rmej\u00e4ljed.\nDigikioskis tehtud foto on digitaalne ning seda on v\u00f5imalik kasutada k\u00f5ikides teenindustes v\u00f5i iseteeninduses esitatud taotlustel 183 p\u00e4eva jooksul (v.a relvaloa vormistamisel).\nKui esitad taotluse e-posti teel ja tegid foto teeninduse digikioskis, m\u00e4rgi see info taotluse juurde.\nFoto edastamisel e-postiga lisa kindlasti kirja sisusse fotol oleva inimese ees-ja perekonnanimi ning isikukood v\u00f5i s\u00fcnniaeg.", "imgurl": "", "title": "Dokumendifoto n\u00f5uded ja juhised - Politsei- ja Piirivalveamet", "description": "Dokumendifoto t\u00e4iskasvanust. Soovitame teha foto PPA teeninduse digikioskis v\u00f5i fotograafi juures. Digikioskis tehtud fotot saab kasutada iseteeninduses 183 p\u00e4eva. Ise tehtud foto ei tohi olla vanem kui kuus kuud. Iseteenindusse v\u00f5ib \u00fcles laadida ka ise tehtud foto, kuid foto tegemisel peab hoolikalt j\u00e4rgima dokumendifoto tegemise juhiseid. N\u00f5uetel...", "source_url": "https://www.politsei.ee/et/dokumendifoto-nouded-ja-juhised"}}]