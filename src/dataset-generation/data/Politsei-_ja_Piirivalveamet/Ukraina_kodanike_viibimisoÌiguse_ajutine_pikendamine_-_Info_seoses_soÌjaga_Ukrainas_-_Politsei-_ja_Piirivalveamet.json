[{"content": {"chunk": "Ukraina kodanike viibimis\u00f5iguse ajutine pikendamine\nT\u00e4navu mais j\u00f5ustunud v\u00e4lismaalaste seaduse muudatusega tohivad Eestisse siseneda ja siin viibida ka need Ukraina kodanikud ja nende pereliikmed, kel pole biomeetrilist passi v\u00f5i kelle Eestis viibimise alus pidanuks muidu l\u00f5ppema. Kellel on v\u00e4lismaalaste seadusest tulenev \u00f5igus Eestisse siseneda ja Eestis viibida:\n\n\n- Ukraina kodanikul, kes kuni 24.02.22 elas Ukrainas ja lahkus sealt 24.02.22 v\u00f5i hiljem, kellel ei ole kehtivat Eesti viisat ja kes ei ole veel saanud ajutise kaitse elamisluba (olenemata, kas on ajutise kaitse taotluse esitanud v\u00f5i mitte)\n- Ukrainas rahvusvahelise kaitse saanud isikul, olenemata nende kodakondsusest, kes kuni 24.02.22 elas Ukrainas ja lahkus sealt 24.02.22 v\u00f5i hiljem, kellel ei ole kehtivat Eesti viisat ja kes ei ole veel saanud ajutise kaitse elamisluba (olenemata, kas on ajutise kaitse taotluse esitanud v\u00f5i mitte)\n- Eelnevas kahes punktis nimetatud isikute perekonnaliikmetel, olenemata nende kodakondsusest, kes kuni 24.02.22 elasid Ukrainas ja lahkusid sealt 24.02.22 v\u00f5i hiljem, kellel ei ole kehtivat Eesti viisat ja kes ei ole veel saanud ajutise kaitse elamisluba (olenemata, kas on ajutise kaitse taotluse esitanud v\u00f5i mitte)\n- Ukraina kodanikul, kes viibis Eestis seaduslikult enne 24.02.22 (st 23.02.22 seisuga) ja kellel ei ole kehtivat Eesti viisat.\nVarasemalt oli sarnane erisus j\u00f5us PPA peadirektori k\u00e4skkirjaga, mis kehtis 24. veebruarist kuni 30. juunini.\nDokumendid:", "imgurl": "", "title": "Ukraina kodanike viibimis\u00f5iguse ajutine pikendamine - Info seoses s\u00f5jaga Ukrainas - Politsei- ja Piirivalveamet", "description": "T\u00e4navu mais j\u00f5ustunud v\u00e4lismaalaste seaduse muudatusega tohivad Eestisse siseneda ja siin viibida ka need Ukraina kodanikud ja nende pereliikmed, kel pole biomeetrilist passi v\u00f5i kelle Eestis viibimise alus pidanuks muidu l\u00f5ppema. Kellel on v\u00e4lismaalaste seadusest tulenev \u00f5igus Eestisse siseneda ja Eestis viibida:. Ukraina kodanikul, kes kuni 24. 0...", "source_url": "https://www.politsei.ee/et/juhend/info-seoses-ukraina-sojaga/ukraina-kodanike-viibimisoiguse-ajutine-pikendamine"}}, {"content": {"chunk": "- korraldus (muudetud 16.m\u00e4rts 2022) (/files/dokumendid/korraldused/kor-2022.8-1-.pdf?f898ce89d7)\n- korralduse t\u00fchistamine (1.07.2022) (/files/2022-07/peadirektori-24.02.2022-korralduse-nr-1.1-4.18-ukraina-kodanikele-eestisse-saabumiseks-ja-ajutiseks-viibimiseks-seadusliku-aluse-andmise-kohta-kehtetuks-tunnis.pdf?75478c7a90)", "imgurl": "", "title": "Ukraina kodanike viibimis\u00f5iguse ajutine pikendamine - Info seoses s\u00f5jaga Ukrainas - Politsei- ja Piirivalveamet", "description": "T\u00e4navu mais j\u00f5ustunud v\u00e4lismaalaste seaduse muudatusega tohivad Eestisse siseneda ja siin viibida ka need Ukraina kodanikud ja nende pereliikmed, kel pole biomeetrilist passi v\u00f5i kelle Eestis viibimise alus pidanuks muidu l\u00f5ppema. Kellel on v\u00e4lismaalaste seadusest tulenev \u00f5igus Eestisse siseneda ja Eestis viibida:. Ukraina kodanikul, kes kuni 24. 0...", "source_url": "https://www.politsei.ee/et/juhend/info-seoses-ukraina-sojaga/ukraina-kodanike-viibimisoiguse-ajutine-pikendamine"}}]