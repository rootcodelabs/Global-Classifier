[{"content": {"chunk": "Tingimused\nMillised on eeldused on Euroopa Liidu kodanikule, et sina saaksid t\u00e4htajalise elamis\u00f5iguse?\nEL kodanik, kelle juurde elama asumiseks elamis\u00f5igust taotled, peab vastama j\u00e4rgmistele eeldustele:\n\n- t\u00f6\u00f6tab Eestis v\u00f5i tegutseb siin f\u00fc\u00fcsilisest isikust ettev\u00f5tjana (FIE)\n- \u00f5pib Eestis (\u00f5ppijaga saavad liituda vaid abikaasa ja \u00fclalpeetav laps) ja omab piisavalt rahalisi vahendeid ja omab ravikindlustust Eesti Tervisekassast v\u00f5i\n- omab piisavalt rahalisi vahendeid ja omab ravikindlustust Eesti Tervisekassast\nMillistele tingimustele pead vastama sina?\nSaad t\u00e4htajalise elamis\u00f5iguse, kui:\n\n- Euroopa Liidu kodanikul on elamis\u00f5igus Eestis,\n- Euroopa Liidu kodanik vastab \u00fchele eelnevalt loetletud eeldustest,\n- Vastad Euroopa Liidu kodaniku perekonnaliikme m\u00e4\u00e4ratlusele,\n- Ei esine elamis\u00f5iguse andmisest keeldumise aluseid.\nMigratsioonin\u00f5ustaja on sulle igal sammul abiks. K\u00fcsi migratsioonin\u00f5ustajalt. (https://www.politsei.ee/et/migratsiooninoustajad)", "imgurl": "", "title": "Tingimused - Perekonnaliikme t\u00e4htajaline elamis\u00f5igus - Politsei- ja Piirivalveamet", "description": "Millised on eeldused on Euroopa Liidu kodanikule, et sina saaksid t\u00e4htajalise elamis\u00f5iguse?. EL kodanik, kelle juurde elama asumiseks elamis\u00f5igust taotled, peab vastama j\u00e4rgmistele eeldustele:. t\u00f6\u00f6tab Eestis v\u00f5i tegutseb siin f\u00fc\u00fcsilisest isikust ettev\u00f5tjana (FIE). \u00f5pib Eestis (\u00f5ppijaga saavad liituda vaid abikaasa ja \u00fclalpeetav laps) ja omab piisav...", "source_url": "https://www.politsei.ee/et/juhend/perekonnaliikme-taehtajaline-elamisoigus/tingimused"}}]