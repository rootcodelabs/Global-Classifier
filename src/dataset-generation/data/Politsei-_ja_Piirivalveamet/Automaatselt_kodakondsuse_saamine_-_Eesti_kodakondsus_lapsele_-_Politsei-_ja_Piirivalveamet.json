[{"content": {"chunk": "Automaatselt kodakondsuse saamine\nEesti kodakondsuse naturalisatsiooni korras s\u00fcnni hetkest arvates saab:\n\n- alla 15-aastane alaealine, kes on Eestis s\u00fcndinud v\u00f5i kes asub kohe p\u00e4rast s\u00fcndi koos vanema v\u00f5i vanematega p\u00fcsivalt Eestisse elama, kui tema vanemad v\u00f5i last \u00fcksi kasvatav vanem, keda \u00fckski riik ei pea kehtivate seaduste alusel oma kodanikuks, on lapse s\u00fcnni hetkeks elanud Eestis seaduslikult v\u00e4hemalt viis aastat.\n- laps, kes on s\u00fcndinud ajavahemikul 01.01.2001 kuni 31.12.2015, kui tema vanemad v\u00f5i last \u00fcksi kasvatav vanem, keda \u00fckski riik ei pea kehtivate seaduste alusel oma kodanikuks, on elanud Eestis seaduslikult v\u00e4hemalt viis aastat ja alla 15-aastane alaealine elab p\u00fcsivalt Eestis.\nPolitsei- ja Piirivalveamet teavitab lapsevanemaid kirjalikult lapse Eesti kodakondsuse saamisest.\nJuhul kui soovid taotleda lapsele Eesti kodaniku dokumenti, palume p\u00f6\u00f6rdu teenindusse (https://www.politsei.ee/et/asukohad/teenindused) . Juhul kui taotled lapsele Eesti kodaniku dokumenti, puudub hiljem v\u00f5imalus lapse Eesti kodakondsusest loobumiseks.\nJuhul kui soovid loobuda lapse Eesti kodakondsusest, tuleb enne lapse \u00fcheaastaseks saamist esitada Politsei- ja Piirivalveametile taotlus (/files/eesti kodakondsus/est-kodakondsusest-loobumine.pdf?2dc23eeeb0) . Seej\u00e4rel tuleb taotleda lapsele elamisluba.", "imgurl": "", "title": "Automaatselt kodakondsuse saamine - Eesti kodakondsus lapsele - Politsei- ja Piirivalveamet", "description": "Eesti kodakondsuse naturalisatsiooni korras s\u00fcnni hetkest arvates saab:. alla 15-aastane alaealine, kes on Eestis s\u00fcndinud v\u00f5i kes asub kohe p\u00e4rast s\u00fcndi koos vanema v\u00f5i vanematega p\u00fcsivalt Eestisse elama, kui tema vanemad v\u00f5i last \u00fcksi kasvatav vanem, keda \u00fckski riik ei pea kehtivate seaduste alusel oma kodanikuks, on lapse s\u00fcnni hetkeks elanud Ee...", "source_url": "https://www.politsei.ee/et/juhend/eesti-kodakondsus-lapsele/automaatselt-kodakondsuse-saamine"}}]