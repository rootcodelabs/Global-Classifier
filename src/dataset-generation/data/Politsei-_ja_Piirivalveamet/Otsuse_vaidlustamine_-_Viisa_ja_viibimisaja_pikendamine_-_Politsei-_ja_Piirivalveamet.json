[{"content": {"chunk": "Otsuse vaidlustamine\nViisa andmisest keeldumise, viisa kehtetuks tunnistamise v\u00f5i viisa t\u00fchistamise otsuse vaidlustamine\nV\u00e4lismaalasel on \u00f5igus vaidlustada viisa andmisest keeldumise, viisa kehtetuks tunnistamise v\u00f5i viisa t\u00fchistamise otsust\nVaidlustajal on \u00f5igus esitada vaideavaldus 30 p\u00e4eva jooksul keelduvast (t\u00fchistamise, kehtetuks tunnistamise) otsusest teada saamise p\u00e4evast arvates PPA-le (postiaadress: P\u00e4rnu mnt 139, 15060 Tallinn, e-posti aadress: ). Kirjaliku vaideavalduse saab esitada isiklikult, posti teel v\u00f5i volitatud esindaja kaudu.\nAvalduse esitamise t\u00e4htaega ei ennistata.\nAvaldusele ei lisata dokumente, mis muudavad algse viisataotluse sisu ja faktilisi asjaolusid v\u00f5i t\u00f5endavad asjaolusid, mis on tekkinud p\u00e4rast keelduvat otsust, ega dokumente, mille vaidlustaja oli kohustatud esitama algse viisataotlusega, kuid mida ta sellele ei lisanud.\nRiigil\u00f5iv\nVaideavalduse l\u00e4bivaatamise eest tasutav riigil\u00f5iv on 80 eurot.\nVaata riigil\u00f5ivu m\u00e4\u00e4ra. (https://www.politsei.ee/et/juhend/riigiloivude-maeaerad/viisataotluse-ja-viibimisaja-pikendamine)\nOtsuse edasi kaebamine\nLaadi vaideavaldus. (/files/2024-02/vaidlustamise-ankeet.pdf?1008b6f2b3)\nOtsuse muutmata j\u00e4tmisel on \u00f5igus vaideotsus edasi kaevata ja esitada vaideavaldus 30 p\u00e4eva jooksul otsuse teadasaamise p\u00e4evast arvates II astme vaidemenetluseks Siseministeeriumile (postiaadress: Pikk 61, 15065 Tallinn, e-posti aadress: ).\nTaotluse l\u00e4bivaatamine\nPPA vaatab esitatud taotluse l\u00e4bi ja vajaduse korral teeb uue otsuse 15 p\u00e4eva jooksul avalduse esitamise p\u00e4evast arvates.", "imgurl": "", "title": "Otsuse vaidlustamine - Viisa ja viibimisaja pikendamine - Politsei- ja Piirivalveamet", "description": "Viisa andmisest keeldumise, viisa kehtetuks tunnistamise v\u00f5i viisa t\u00fchistamise otsuse vaidlustamine. V\u00e4lismaalasel on \u00f5igus vaidlustada viisa andmisest keeldumise, viisa kehtetuks tunnistamise v\u00f5i viisa t\u00fchistamise otsust. Vaidlustajal on \u00f5igus esitada vaideavaldus 30 p\u00e4eva jooksul keelduvast (t\u00fchistamise, kehtetuks tunnistamise) otsusest teada saa...", "source_url": "https://www.politsei.ee/et/juhend/viisa-ja-viibimisaja-pikendamine/otsuse-vaidlustamine"}}, {"content": {"chunk": "Vastavalt v\u00e4lismaalaste seadusele avalduse alusel tehtud otsust ei p\u00f5hjendata. Samuti v\u00e4lismaalasele ega muule isikule ei avaldata otsuse aluseks olevaid asjaolusid, otsuse tegemise p\u00f5hjust ega sellega seonduvat teavet", "imgurl": "", "title": "Otsuse vaidlustamine - Viisa ja viibimisaja pikendamine - Politsei- ja Piirivalveamet", "description": "Viisa andmisest keeldumise, viisa kehtetuks tunnistamise v\u00f5i viisa t\u00fchistamise otsuse vaidlustamine. V\u00e4lismaalasel on \u00f5igus vaidlustada viisa andmisest keeldumise, viisa kehtetuks tunnistamise v\u00f5i viisa t\u00fchistamise otsust. Vaidlustajal on \u00f5igus esitada vaideavaldus 30 p\u00e4eva jooksul keelduvast (t\u00fchistamise, kehtetuks tunnistamise) otsusest teada saa...", "source_url": "https://www.politsei.ee/et/juhend/viisa-ja-viibimisaja-pikendamine/otsuse-vaidlustamine"}}]