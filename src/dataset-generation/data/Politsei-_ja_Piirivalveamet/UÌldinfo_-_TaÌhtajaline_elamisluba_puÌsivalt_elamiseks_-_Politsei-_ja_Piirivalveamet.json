[{"content": {"chunk": "\u00dcldinfo\nMis on t\u00e4htajaline elamisluba p\u00fcsivalt Eestis elamiseks?\nT\u00e4htajaline elamisluba p\u00fcsivalt Eestisse elama asumiseks antakse, et v\u00f5imaldada Eestisse elama j\u00e4\u00e4da v\u00e4lismaalasel, kes on siia elama asunud t\u00e4htajalise elamisloa alusel ja kelle Eestisse elama j\u00e4\u00e4mine on koosk\u00f5las avalike huvidega. Elamisloa andmisel v\u00e4ljastatakse sulle elamisloakaart.\nMis on elamisloakaart?\nElamisloakaart on sinu Eestis elamise \u00f5igust t\u00f5endav dokument, mis on \u00fchtlasi ka sinu isikutunnistus. Elamisloakaardil on sinu isikuandmed, elamisloa andmed, foto ja s\u00f5rmej\u00e4ljekujutised.\nKui kauaks elamisluba antakse?\nT\u00e4htajaline elamisluba antakse kuni 5 aastaks.\nKui kauaks elamisluba pikendatakse?\nT\u00e4htajalist elamisluba v\u00f5ib pikendada kuni 10 aastaks korraga.\nKellele?\nVajad Eestis elamisluba sel juhul, kui sa ei ole Euroopa Liidu riikide, Islandi, Liechtensteini, Norra v\u00f5i \u0160veitsi kodanik.", "imgurl": "", "title": "\u00dcldinfo - T\u00e4htajaline elamisluba p\u00fcsivalt elamiseks - Politsei- ja Piirivalveamet", "description": "Mis on t\u00e4htajaline elamisluba p\u00fcsivalt Eestis elamiseks?. T\u00e4htajaline elamisluba p\u00fcsivalt Eestisse elama asumiseks antakse, et v\u00f5imaldada Eestisse elama j\u00e4\u00e4da v\u00e4lismaalasel, kes on siia elama asunud t\u00e4htajalise elamisloa alusel ja kelle Eestisse elama j\u00e4\u00e4mine on koosk\u00f5las avalike huvidega. Elamisloa andmisel v\u00e4ljastatakse sulle elamisloakaart. Mis ...", "source_url": "https://www.politsei.ee/et/juhend/taehtajaline-elamisluba-puesivalt-elamiseks"}}]