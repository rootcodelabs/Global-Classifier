[{"content": {"chunk": "Kollektsioneerimisluba\nKollektsioneerimisluba annab \u00f5iguse asutada ja pidada ajaloo- v\u00f5i kultuuriv\u00e4\u00e4rtusega relvade ja padrunite kollektsiooni.\nEnne taotlemist\nEnne kollektsioneerimisloa taotlemist:\n\n- loe relvaseadusest relvade ja padrunite kollektsioneerimise n\u00f5udeid ( relvaseaduse \u00a725 (https://www.riigiteataja.ee/akt/RelvS#para25) )\nKollektsioneerimisloa taotlemine iseteeninduses\nKollektsioneerimisluba taotle iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\nLae taotlusele \u00fcles vajalike dokumentide koopiad:", "imgurl": "", "title": "Kollektsioneerimisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Kollektsioneerimisluba annab \u00f5iguse asutada ja pidada ajaloo- v\u00f5i kultuuriv\u00e4\u00e4rtusega relvade ja padrunite kollektsiooni. Enne taotlemist. Enne kollektsioneerimisloa taotlemist:. loe relvaseadusest relvade ja padrunite kollektsioneerimise n\u00f5udeid (relvaseaduse \u00a725). Kollektsioneerimisloa taotlemine iseteeninduses. Kollektsioneerimisluba taotle isete...", "source_url": "https://www.politsei.ee/et/juhend/relvaluba-fueuesilisele-isikule/kollektsioneerimisluba"}}, {"content": {"chunk": "- perearsti poolt v\u00e4ljastatud terviset\u00f5end, mis ei ole vanem kui 3 kuud\n- esmaabikoolituse l\u00e4bimist kinnitav t\u00f5end\nKui sul relvaluba, paralleelrelvaluba v\u00f5i relvakandmisluba ei ole ja soovid taotleda kollektsioneerimisluba, pead sooritama ka relvaeksami.\nV\u00e4hemalt 16-tunnise esmaabikoolituse peab l\u00e4bi viima tervishoiut\u00f6\u00f6taja, kes on l\u00e4binud esmaabi\u00f5petajate koolituskursuse ja omab sellekohast tunnistust. Kontrolli, kas leitud koolitaja on tervishoiut\u00f6\u00f6tajate registris (http://mveeb.sm.ee/Tervishoiutootajad/) .\nPolitseiametnik, abipolitseinik, vanglaametnik, demineerija kutsega P\u00e4\u00e4steameti ametnik, tegevv\u00e4elane ja Kaitseliidu tegevliige kellel on teenistus- v\u00f5i s\u00f5jav\u00e4erelva kandmise \u00f5igus ja kes vastab politsei-, vangla-, p\u00e4\u00e4ste- v\u00f5i tegevteenistusse asumisel esitatavatele tervisen\u00f5uetele ei pea esitama terviset\u00f5endit ega esmaabikoolituse l\u00e4bimist kinnitavat dokumenti.\nKui oled Eesti elamisloaga v\u00f5i Eestis elamis\u00f5iguse alusel elav v\u00e4lismaalane ning soovid saada Eesti kollektsioneerimisluba teise riigi v\u00e4ljastatud relvaloa alusel, pead esmasel taotlemisel esitama ka t\u00f5lgitud ja apostilliga kinnitatud (kui v\u00e4lisleping ei s\u00e4testa teisiti) v\u00e4lisriigi relvaloa koopia.\nKui oled Eesti elamisloaga v\u00f5i Eestis elamis\u00f5iguse alusel elav v\u00e4lismaalane, kellel ei ole teise riigi v\u00e4ljastatud relvaluba ja soovid kollektsioneerimisluba taotleda Eestis, pead esmasel taotlemisel lisaks esitama ka t\u00f5lgitud ja apostilliga kinnitatud (kui v\u00e4lisleping ei s\u00e4testa teisiti) kodakondsusriigi p\u00e4deva asutuse v\u00e4ljastatud \u00f5iendi karistatuse kohta.\nP\u00e4rast taotlemist", "imgurl": "", "title": "Kollektsioneerimisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Kollektsioneerimisluba annab \u00f5iguse asutada ja pidada ajaloo- v\u00f5i kultuuriv\u00e4\u00e4rtusega relvade ja padrunite kollektsiooni. Enne taotlemist. Enne kollektsioneerimisloa taotlemist:. loe relvaseadusest relvade ja padrunite kollektsioneerimise n\u00f5udeid (relvaseaduse \u00a725). Kollektsioneerimisloa taotlemine iseteeninduses. Kollektsioneerimisluba taotle isete...", "source_url": "https://www.politsei.ee/et/juhend/relvaluba-fueuesilisele-isikule/kollektsioneerimisluba"}}, {"content": {"chunk": "P\u00e4rast taotlemist\nKui oled saanud kollektsioneerimisloa ja soovid kollektsiooni jaoks relva soetada kasuta selleks iseteenindust relvataotlus.politsei.ee (https://relvataotlus.politsei.ee) .\nRiigil\u00f5ivu saad tasuda iseteeninduses pangalingi kaudu.\nKollektsiooni jaoks padruni soetamiseks vajad ainult kollektsioneerimisluba.\nKollektsioneerimisloa pikendamine ja vahetamine\nPead p\u00f6\u00f6rduma teenindusse, kui soovid kollektsioneerimisloaga seoses:", "imgurl": "", "title": "Kollektsioneerimisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Kollektsioneerimisluba annab \u00f5iguse asutada ja pidada ajaloo- v\u00f5i kultuuriv\u00e4\u00e4rtusega relvade ja padrunite kollektsiooni. Enne taotlemist. Enne kollektsioneerimisloa taotlemist:. loe relvaseadusest relvade ja padrunite kollektsioneerimise n\u00f5udeid (relvaseaduse \u00a725). Kollektsioneerimisloa taotlemine iseteeninduses. Kollektsioneerimisluba taotle isete...", "source_url": "https://www.politsei.ee/et/juhend/relvaluba-fueuesilisele-isikule/kollektsioneerimisluba"}}, {"content": {"chunk": "- pikendada kollektsioneerimisloa kehtivust\n- lisada v\u00f5i kustutada relvi\n- uuendada muutunud andmeid\nKollektsioneerimisloa pikendamiseks kasuta iseteenindust relvataotlus.politsei.ee (https://relvataotlus.politsei.ee) .\nRiigil\u00f5ivu saad tasuda iseteeninduses pangalingi kaudu.\nVajaliku taotluse saad valida oma digitaalse kollektsioneerisloa juurest.", "imgurl": "", "title": "Kollektsioneerimisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Kollektsioneerimisluba annab \u00f5iguse asutada ja pidada ajaloo- v\u00f5i kultuuriv\u00e4\u00e4rtusega relvade ja padrunite kollektsiooni. Enne taotlemist. Enne kollektsioneerimisloa taotlemist:. loe relvaseadusest relvade ja padrunite kollektsioneerimise n\u00f5udeid (relvaseaduse \u00a725). Kollektsioneerimisloa taotlemine iseteeninduses. Kollektsioneerimisluba taotle isete...", "source_url": "https://www.politsei.ee/et/juhend/relvaluba-fueuesilisele-isikule/kollektsioneerimisluba"}}]