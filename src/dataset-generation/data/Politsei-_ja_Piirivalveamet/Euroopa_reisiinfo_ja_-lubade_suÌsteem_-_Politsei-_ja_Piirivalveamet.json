[{"content": {"chunk": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse.\nETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kasutavad Austraalia, Kanada ja Uus-Meremaa ning mida kavandab \u00dchendkuningriik.\nKava kohaselt rakendub ETIAS s\u00fcsteem 2025. aastal.\nS\u00fcsteemi k\u00e4ivitamisele j\u00e4rgneb kuuekuuline \u00fcleminekuperiood, mil reisiloa olemasolu ei n\u00f5uta. \u00dcleminekuperioodile j\u00e4rgneb omakorda kuuekuuline nn t\u00e4htajapikendus, mil reisija saab erandolukorras \u00fcletada piiri \u00fcks kord ilma kehtiva ETIAS reisiloata.\nEuroopa riigid, mis n\u00f5uavad ETIAS reisiluba\n30 Euroopa riiki n\u00f5uavad viisan\u00f5udest vabastatud reisijatelt ETIASe reisiluba.\n\n- Austria\n- Taani\n- Ungari\n- Luksemburg\n- Rumeenia\n- Belgia\n- Eesti\n- Island\n- Malta\n- Slovakkia\n\n- Bulgaaria\n- Soome\n- Itaalia\n- Madalmaad\n- Sloveenia\n- Horvaatia\n- Prantsusmaa\n- L\u00e4ti\n- Norra\n- Hispaania\n\n- K\u00fcpros\n- Saksamaa\n- Liechtenstein\n- Poola\n- Rootsi\n- T\u0161ehhi Vabariik\n- Kreeka\n- Leedu\n- Portugal\n- \u0160veits\nViisan\u00f5udest vabastatud kolmandad riigid\nViisan\u00f5udest vabastatud kolmandate riikide kodanikud peavad taotlema ETIAS reisiluba.\n\n- Albaania\n- Antigua ja Barbuda\n- Argentina\n- Austraalia\n- Bahama\n- Barbados\n- Bosnia ja Hertsegoviina\n- Brasiilia\n- Brunei\n- Kanada\n- T\u0161iili\n- Colombia\n- Costa Rica\n- Dominica\n- El Salvador\n- Gruusia\n- Grenada\n- Guatemala\n- Honduras\n- Hongkong", "imgurl": "", "title": "Euroopa reisiinfo ja -lubade s\u00fcsteem - Politsei- ja Piirivalveamet", "description": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse. ETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kas...", "source_url": "https://www.politsei.ee/et/euroopa-reisiinfo-ja-lubade-suesteem"}}, {"content": {"chunk": "- Iisrael\n- Jaapan\n- Kiribati\n- Macau\n- Malaisia\n- Marshalli Saared\n- Mauritius\n- Mehhiko\n- Mikroneesia\n- Moldova\n- Montenegro\n- Uus-Meremaa\n- Nicaragua\n- P\u00f5hja-Makedoonia\n- Belau\n- Panama\n- Paraguay\n- Peruu\n- Saint Kitts ja Nevis\n- Saint Lucia\n\n- Saint Vincent ja Grenadiinid\n- Samoa\n- Serbia\n- Sei\u0161ellid\n- Singapur\n- Saalomoni Saared\n- L\u00f5una-Korea\n- Taiwan\n- Ida-Timor\n- Tonga\n- Trinidad ja Tobago\n- Tuvalu\n- Ukraina\n- Araabia \u00dchendemiraadid\n- \u00dchendkuningriik\n- Ameerika \u00dchendriigid\n- Uruguay\n- Venezuela", "imgurl": "", "title": "Euroopa reisiinfo ja -lubade s\u00fcsteem - Politsei- ja Piirivalveamet", "description": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse. ETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kas...", "source_url": "https://www.politsei.ee/et/euroopa-reisiinfo-ja-lubade-suesteem"}}, {"content": {"chunk": "Reisiloa taotlemine\nViisan\u00f5udest vabastatud reisijad peavad t\u00e4itma elektroonilise taotlusvormi, kasutades kas ETIASe ametlikku veebilehte (https://travel-europe.europa.eu/etias_en) v\u00f5i ametlikku mobiilirakendust.\nReisiloa taotlemise tasu\nETIASe reisiloa taotlemise tasu on 7 eurot. Taotlejad, kes on alla 18-aastased v\u00f5i \u00fcle 70-aastased, on selle tasu maksmisest vabastatud. ELi kodanike v\u00f5i kolmandate riikide kodanike pereliikmed, kellel on \u00f5igus vabalt liikuda kogu Euroopa Liidus, on samuti tasu maksmisest vabastatud.\nReisiloa taotlemise aeg\nEnamik ETIASe taotlusi menetletakse eeldatavalt minutite jooksul. M\u00f5nel juhul v\u00f5ib menetlus kesta kuni 14 p\u00e4eva, kui taotlejalt n\u00f5utakse taotluse menetlemiseks lisateabe v\u00f5i -dokumentide esitamist, v\u00f5i kuni 30 p\u00e4eva, kui taotleja kutsutakse vestlusele.\nReisiloa kehtivus\nETIAS reisiluba on seotud reisija passiga ning reisiluba kehtib kuni 3 aastat v\u00f5i kuni passi kehtivusaja l\u00f5ppemiseni, olenevalt sellest, kumb kuup\u00e4ev on varasem. Kui reisija saab uue passi, peab ta taotlema uue ETIAS reisiloa.\nKehtiva ETIASe reisiloaga v\u00f5ivad viisan\u00f5udest vabastatud reisijad viibida l\u00fchiajaliselt 30 Euroopa riigi territooriumil kuni 90 p\u00e4eva 180-p\u00e4evase ajavahemiku jooksul. Reisiluba ei anna automaatset \u00f5igust riiki siseneda v\u00f5i seal viibida. Piirile saabumisel kontrollib piirivalveametnik reisija passi ja muid dokumente ning veendub, kas reisija t\u00e4idab Schengeni piirieeskirjades (https://en.wikipedia.org/wiki/Schengen_Area#Entry_conditions_for_third-country_nationals) m\u00e4\u00e4ratletud riiki sisenemise tingimusi.", "imgurl": "", "title": "Euroopa reisiinfo ja -lubade s\u00fcsteem - Politsei- ja Piirivalveamet", "description": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse. ETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kas...", "source_url": "https://www.politsei.ee/et/euroopa-reisiinfo-ja-lubade-suesteem"}}, {"content": {"chunk": "Reisiloa taotlejal on \u00f5igus esitada kaebus, kui talle ETIASe luba ei v\u00e4ljastata , tunnistatakse kehtetuks v\u00f5i t\u00fchistatakse. Kaebusi menetlevad ETIASe kasutamist n\u00f5udvate Euroopa riikide asjaomased ametiasutused.\nEL hoiatab reisijaid mitteametlike ETIASe veebilehtede eest, tuues v\u00e4lja, et kuigi m\u00f5nda neist veebilehtedest haldavad ausad ettev\u00f5tted, v\u00f5ivad teised tegutseda ebaausalt.", "imgurl": "", "title": "Euroopa reisiinfo ja -lubade s\u00fcsteem - Politsei- ja Piirivalveamet", "description": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse. ETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kas...", "source_url": "https://www.politsei.ee/et/euroopa-reisiinfo-ja-lubade-suesteem"}}, {"content": {"chunk": "Projekti tegevusi rahastas Euroopa Liit Sisejulgeolekufondi kaudu.", "imgurl": "", "title": "Euroopa reisiinfo ja -lubade s\u00fcsteem - Politsei- ja Piirivalveamet", "description": "Euroopa reisiinfo ja -lubade s\u00fcsteem (ETIAS) on reisilubade elektrooniline s\u00fcsteem, mille Euroopa Liit on loonud viisan\u00f5udest vabastatud kodanikele, kes reisivad Schengeni alale ning Bulgaariasse, K\u00fcprosele ja Rumeeniasse. ETIAS on sarnane muude elektrooniliste reisilubade s\u00fcsteemidega, nagu ESTA Ameerika \u00dchendriikides samuti s\u00fcsteemidega, mida kas...", "source_url": "https://www.politsei.ee/et/euroopa-reisiinfo-ja-lubade-suesteem"}}]