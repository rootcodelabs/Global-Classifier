[{"content": {"chunk": "T\u00e4iendav laskekatse relvaloa kehtivuse pikendamisel\nKellele?\nT\u00e4iendava laskekatse pead sooritama, kui taotled kehtivuse l\u00f5ppemise t\u00f5ttu relvaloa v\u00f5i paralleelrelvaloa, millel on m\u00e4rgitud relva otstarbena \u00fcksnes turvalisuse tagamine (enese ja vara kaitseks), kehtivuse pikendamist.\nT\u00e4iendavat laskekatset ei pea tegema, kui relvaloal on v\u00e4hemalt \u00fche relva otstarbeks m\u00e4rgitud jahipidamine v\u00f5i sport.\nKui eksamineeritava relvaloale on kantud mitu relvaliiki, sooritatakse t\u00e4iendav laskekatse vaid \u00fchest relvast, mille liigi valib eksamineeritav. Laskekatse sooritatakse isiklikust relvast, selle puudumisel v\u00f5i juhul, kui isiklikku relva ei ole tehnilisel p\u00f5hjusel v\u00f5imalik kasutada, Politsei- ja Piirivalveameti relvast.\nT\u00e4iendavat laskekatset ei pea tegema tulirelvakandmise \u00f5igusega politseiametnikud, vanglaametnikud, tegevv\u00e4elased, abipolitseinikud ja Kaitseliidu relva kandmise luba omavad tegevliikmed. Samuti ei pea alates 15. juulist 2020 t\u00e4iendavat laskekatset tegema tulirelva kandmise \u00f5igusega demineerija kutsega P\u00e4\u00e4steameti ametnikud.\nMiks?\nIga relvaomanik peab oma relva suutma ohutult k\u00e4sitseda ja sellega sihtm\u00e4rki tabada. Ebap\u00e4deva relvaomaniku k\u00e4es on relv ohu allikas. Nii nagu jahiga v\u00f5i laskespordiga tegelevad relvaomanikud regulaarselt oma oskusi t\u00f5endavad, peavad ka enese ja vara kaitseks relvaloa taotlenud inimesed n\u00e4itama, et nende relva k\u00e4sitsemise oskused on s\u00e4ilinud.\nKuidas?\nRelvaloa kehtivuse pikendamist taotle iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.", "imgurl": "", "title": "T\u00e4iendav laskekatse relvaloa kehtivuse pikendamisel - Relvaluba f\u00fc\u00fcsilisele isikule - Politsei- ja Piirivalveamet", "description": "Kellele?. T\u00e4iendava laskekatse pead sooritama, kui taotled kehtivuse l\u00f5ppemise t\u00f5ttu relvaloa v\u00f5i paralleelrelvaloa, millel on m\u00e4rgitud relva otstarbena \u00fcksnes turvalisuse tagamine (enese ja vara kaitseks), kehtivuse pikendamist. T\u00e4iendavat laskekatset ei pea tegema, kui relvaloal on v\u00e4hemalt \u00fche relva otstarbeks m\u00e4rgitud jahipidamine v\u00f5i sport. Ku...", "source_url": "https://www.politsei.ee/et/juhend/relvaluba-fueuesilisele-isikule/taiendav-laskekatse-relvaloa-kehtivuse-pikendamisel"}}, {"content": {"chunk": "Soovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\nLaadi taotlusele \u00fcles vajalike dokumentide koopiad:", "imgurl": "", "title": "T\u00e4iendav laskekatse relvaloa kehtivuse pikendamisel - Relvaluba f\u00fc\u00fcsilisele isikule - Politsei- ja Piirivalveamet", "description": "Kellele?. T\u00e4iendava laskekatse pead sooritama, kui taotled kehtivuse l\u00f5ppemise t\u00f5ttu relvaloa v\u00f5i paralleelrelvaloa, millel on m\u00e4rgitud relva otstarbena \u00fcksnes turvalisuse tagamine (enese ja vara kaitseks), kehtivuse pikendamist. T\u00e4iendavat laskekatset ei pea tegema, kui relvaloal on v\u00e4hemalt \u00fche relva otstarbeks m\u00e4rgitud jahipidamine v\u00f5i sport. Ku...", "source_url": "https://www.politsei.ee/et/juhend/relvaluba-fueuesilisele-isikule/taiendav-laskekatse-relvaloa-kehtivuse-pikendamisel"}}, {"content": {"chunk": "- perearsti poolt v\u00e4ljastatud terviset\u00f5end, mis ei ole vanem kui 3 kuud\n- jahitunnistus, kui vajad relva jahipidamiseks\n- spordiorganisatsiooni liikmelisust t\u00f5endav dokument, kui vajad relva spordialaga tegelemiseks\nKui oled iseteeninduses (https://relvataotlus.politsei.ee) taotluse esitanud v\u00f5tab lubadeametnik sinuga \u00fchendust ja lepib kokku eksami aja ja koha.\nEnne eksamile minemist tasu iseteeninduses (https://relvataotlus.politsei.ee) oma esitatud taotlusel pangalingi kaudu eksami riigil\u00f5iv.\nLaskekatse esimeses osas kontrollitakse laadimata relvaga eksamineeritava oskusi relva k\u00e4sitsemisel. Teises osas toimub tulejoonelt laskmine.\nLaskmisel tuleb kasutada sulle kuuluvat relva ja laskemoona. Kasutada lubatud tulirelvad on p\u00fcstol, revolver ja vintraudne p\u00fcss kaliibriga kuni 5,6 mm \u00e4\u00e4retulepadrun (.22LR).\n\nKui isikliku relvaga ei ole v\u00f5imalik laskekatset sooritada, siis pakutakse laskekatse sooritamiseks PPA vastavat liiki relva.\nSoovitame enne laskeoskuse katsele tulekut korrata \u00fcle relva ohutu k\u00e4sitsemise p\u00f5hit\u00f5ed ja k\u00e4ia laskmist harjutamas.\nKorduseksam\nKui laskekatse eba\u00f5nnestus, saad seda korrata vastavalt eksamigraafikule.\nKui sa ei soorita laskmiskatset enne relvaloa kehtivuse l\u00f5ppemist, siis tuleb sul relv ja selle laskemoon anda hiljemalt loa kehtivuse l\u00f5ppemisele eelneval viimasel t\u00f6\u00f6p\u00e4eval \u00fcle politseile.\nVeendu, et hoiule saab ka piisav hulk laskemoona laskekatse sooritamiseks.\nEnne korduslaskekatset v\u00f5i -eksamit tuleb tasuda riigil\u00f5iv.", "imgurl": "", "title": "T\u00e4iendav laskekatse relvaloa kehtivuse pikendamisel - Relvaluba f\u00fc\u00fcsilisele isikule - Politsei- ja Piirivalveamet", "description": "Kellele?. T\u00e4iendava laskekatse pead sooritama, kui taotled kehtivuse l\u00f5ppemise t\u00f5ttu relvaloa v\u00f5i paralleelrelvaloa, millel on m\u00e4rgitud relva otstarbena \u00fcksnes turvalisuse tagamine (enese ja vara kaitseks), kehtivuse pikendamist. T\u00e4iendavat laskekatset ei pea tegema, kui relvaloal on v\u00e4hemalt \u00fche relva otstarbeks m\u00e4rgitud jahipidamine v\u00f5i sport. Ku...", "source_url": "https://www.politsei.ee/et/juhend/relvaluba-fueuesilisele-isikule/taiendav-laskekatse-relvaloa-kehtivuse-pikendamisel"}}]