[{"content": {"chunk": "T\u00f6\u00f6le v\u00f5i praktikale kandideerimine\nKui kandideerid Politsei- ja Piirivalveametisse t\u00f6\u00f6le v\u00f5i praktikale, l\u00e4htume sinu poolt avaldatud v\u00f5i avalikest allikatest saadud infost. Kandidaadil on \u00f5igus teada, milliseid andmeid tema kohta on kogutud ning anda omapoolseid selgitusi-vastuv\u00e4ited.\nKandidaatide v\u00e4rbamist korraldab Politsei- ja Piirivalveameti personalib\u00fcroo. V\u00e4rbamiskonkursil osalejate andmeid ei avaldata teistele kandidaatidele ning isikutele, kes konkreetses v\u00e4rbamis- ja valikuprotsessis ei osale. K\u00f5ik v\u00e4rbamisprotsessis osalevad isikud hoiavad kandidaatide kohta saadud (kirjalikult v\u00f5i elektrooniliselt esitatud kandideerimisdokumendid) ja kogutud teavet konfidentsiaalsena.\nEeldame, et kandideerimisdokumentides esitatud soovitajatele on kandideerija andnud n\u00f5usoleku enda kohta k\u00e4ivatele k\u00fcsimustele vastamiseks, samuti on soovitajad n\u00f5ustunud sellega, et asutus nende poole teabe saamiseks p\u00f6\u00f6rdub.\nMittevalituks osutunud kandidaatide andmeid s\u00e4ilitame v\u00e4rbamisprotsessis tekkivate v\u00f5imalike \u00f5igusvaidluste lahendamiseks, kuni n\u00f5ude aegumiseni (\u00fcks aasta). Kandideerinu n\u00f5usolekul s\u00e4ilitame tulevikus korraldataval konkursil osalemise ettepaneku tegemiseks kandidaadi andmeid kandidaadiga kokku lepitud t\u00e4htaja jooksul.\nKandidaadi andmed on juurdep\u00e4\u00e4supiiranguga teave, millele kolmandad isikud saavad juurdep\u00e4\u00e4su ainult seaduses s\u00e4testatud juhtudel.", "imgurl": "", "title": "T\u00f6\u00f6le v\u00f5i praktikale kandideerimine - Andmekaitsetingimused - Politsei- ja Piirivalveamet", "description": "Kui kandideerid Politsei- ja Piirivalveametisse t\u00f6\u00f6le v\u00f5i praktikale, l\u00e4htume sinu poolt avaldatud v\u00f5i avalikest allikatest saadud infost. Kandidaadil on \u00f5igus teada, milliseid andmeid tema kohta on kogutud ning anda omapoolseid selgitusi-vastuv\u00e4ited. Kandidaatide v\u00e4rbamist korraldab Politsei- ja Piirivalveameti personalib\u00fcroo. V\u00e4rbamiskonkursil os...", "source_url": "https://www.politsei.ee/et/juhend/isikuandmete-toeoetlemine/toole-voi-praktikale-kandideerimine"}}, {"content": {"chunk": "Kui kandideerid meile praktikale, teostab Politsei- ja Piirivalveamet taustakontrolli politsei ja piirivalve seaduse 2(3) peat\u00fckis s\u00e4testatud tingimustel ja ulatuses. Taustakontrolli mittel\u00e4bimise korral praktikale v\u00f5tmisest keeldumise p\u00f5hjuseid ja keeldumise aluseks olevaid asjaolusid ei avaldata. Taustakontrolliks isiku kohta kogutud andmeid s\u00e4ilitatakse viis aastat alates taustakontrolli teostamise l\u00f5ppemisest.", "imgurl": "", "title": "T\u00f6\u00f6le v\u00f5i praktikale kandideerimine - Andmekaitsetingimused - Politsei- ja Piirivalveamet", "description": "Kui kandideerid Politsei- ja Piirivalveametisse t\u00f6\u00f6le v\u00f5i praktikale, l\u00e4htume sinu poolt avaldatud v\u00f5i avalikest allikatest saadud infost. Kandidaadil on \u00f5igus teada, milliseid andmeid tema kohta on kogutud ning anda omapoolseid selgitusi-vastuv\u00e4ited. Kandidaatide v\u00e4rbamist korraldab Politsei- ja Piirivalveameti personalib\u00fcroo. V\u00e4rbamiskonkursil os...", "source_url": "https://www.politsei.ee/et/juhend/isikuandmete-toeoetlemine/toole-voi-praktikale-kandideerimine"}}]