[{"content": {"chunk": "Tingimused\nMis on iduettev\u00f5tjale ettev\u00f5tluseks antava elamisloa tingimused?\n\n- Sul on osalus \u00e4ri\u00fchingus\n- \u00c4ri\u00fching on registreeritud Eesti \u00c4riregistris\n- Iduettev\u00f5te on saanud positiivse hinnangu ekspertkomisjoni poolt v\u00f5i on vabastatud hindamise kohustusest\n- Sul on piisav sissetulek (neljakordne toimetulekupiir) Eestis toime tulemiseks, mida kinnitad taotluse allkirjastamisega. Toimetulekupiir kehtestatakse igal aastal riigieelarve seadusega\n- Sul on ravikindlustuse leping, mida kinnitad taotluse allkirjastamisega. N\u00f5uded ravikindlustuse lepingule on loetletud v\u00e4lismaalaste seaduse \u00a7 120 (https://www.riigiteataja.ee/akt/126062017072?leiaKehtiv) (kindlustuskaitse)\n- Asud p\u00e4rast elamisloa saamist Eestisse elama ja registreerid oma elukoha rahvastikuregistris (https://www.eesti.ee/et/eluase-ja-keskkond/eluasemega-kaasnevad-teenused/elukoha-registreerimine)\nMis on iduettev\u00f5te?\nIduettev\u00f5te on alustav ettev\u00f5te, mille eesm\u00e4rk on suure rahvusvahelise kasvupotentsiaaliga innovaatilise \u00e4rimudeli loomine ja k\u00e4ivitamine. Iduettev\u00f5tte tegevus aitab arendada Eesti ettev\u00f5tluskeskkonda.\nKuidas toimub elamisloa andmisel iduettev\u00f5tte hindamine?\nIduettev\u00f5tjana elamisloa saamiseks, esita palun enne elamisloa taotlemist ekspertkomisjonile taotlus iduettev\u00f5tte hindamiseks.\nTaotluse saad esitada siin. (https://startupestonia.ee/start-up-in-estonia/startup-visa/)\nTaotluse sisuks on:", "imgurl": "", "title": "Tingimused - Elamisluba ettev\u00f5tluseks iduettev\u00f5tjale - Politsei- ja Piirivalveamet", "description": "Mis on iduettev\u00f5tjale ettev\u00f5tluseks antava elamisloa tingimused?. Sul on osalus \u00e4ri\u00fchingus. \u00c4ri\u00fching on registreeritud Eesti \u00c4riregistris. Iduettev\u00f5te on saanud positiivse hinnangu ekspertkomisjoni poolt v\u00f5i on vabastatud hindamise kohustusest. Sul on piisav sissetulek (neljakordne toimetulekupiir) Eestis toime tulemiseks, mida kinnitad taotluse al...", "source_url": "https://www.politsei.ee/et/juhend/elamisluba-ettevotluseks-iduettevotjale/tingimused"}}, {"content": {"chunk": "- sinu isikuandmed\n- ettev\u00f5tte andmed\n- \u00e4rimudeli kirjeldus\n- vajadusel lisaandmed v\u00f5i t\u00f5endid\nSiseministeeriumi ekspertkomisjon annab 10 t\u00f6\u00f6p\u00e4eva jooksul alates t\u00e4ieliku taotluse saamisest hinnangu, kas ettev\u00f5te on iduettev\u00f5tteks kvalifitseeritav.\nMillal ei ole vaja taotlust iduettev\u00f5tte hindamiseks esitada?\nTaotlust iduettev\u00f5tte hindamiseks ei pea esitama, kui ettev\u00f5te on varem hinnatud v\u00f5i kuulub siseministri k\u00e4skkirjas loetletud ettev\u00f5tete hulka, kes on vabastatud hindamise kohustusest.", "imgurl": "", "title": "Tingimused - Elamisluba ettev\u00f5tluseks iduettev\u00f5tjale - Politsei- ja Piirivalveamet", "description": "Mis on iduettev\u00f5tjale ettev\u00f5tluseks antava elamisloa tingimused?. Sul on osalus \u00e4ri\u00fchingus. \u00c4ri\u00fching on registreeritud Eesti \u00c4riregistris. Iduettev\u00f5te on saanud positiivse hinnangu ekspertkomisjoni poolt v\u00f5i on vabastatud hindamise kohustusest. Sul on piisav sissetulek (neljakordne toimetulekupiir) Eestis toime tulemiseks, mida kinnitad taotluse al...", "source_url": "https://www.politsei.ee/et/juhend/elamisluba-ettevotluseks-iduettevotjale/tingimused"}}]