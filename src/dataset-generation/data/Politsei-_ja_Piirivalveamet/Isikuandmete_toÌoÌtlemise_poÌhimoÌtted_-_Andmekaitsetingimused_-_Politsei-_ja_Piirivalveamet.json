[{"content": {"chunk": "Isikuandmete t\u00f6\u00f6tlemise p\u00f5him\u00f5tted\nPolitsei- ja Piirivalveameti tegevus ja dokumentatsioon on avalik teave seadustega s\u00e4testatud ulatuses.\nIsikuandmete t\u00f6\u00f6tlemisel j\u00e4rgime p\u00f5him\u00f5tet, et isikuandmeid v\u00f5ib t\u00f6\u00f6delda \u00fcksnes \u00f5iguslikul alusel ning minimaalses mahus, mis on vajalik konkreetse \u00f5igusp\u00e4rase eesm\u00e4rgi saavutamiseks. T\u00f6\u00f6tleme andmeid vaid ulatuses, mis tagab avalike \u00fclesannete t\u00e4itmise ning isikute kiire ja kvaliteetse teenindamise. Politseile seadusega pandud \u00fclesanded on avaliku korra kaitsmine, s\u00fc\u00fctegude ennetamine ja menetlemine, karistuste t\u00e4ide viimine, dokumentide ja tegevuslubade v\u00e4ljastamine eriseadustes s\u00e4testatud alustel ja korras, piirihalduse ning kodakondsuse ja migratsiooni valdkonna asjade korraldamine, lisaks veel muude seadusest ja selle alusel antud \u00f5igusaktidest tulenevate \u00fclesannete t\u00e4itmine.\nOma \u00fclesannete t\u00e4itmisel saame teavet, mis sisaldab isikuandmeid, sealhulgas tundlikku ja eraelulist teavet. N\u00e4iteks kui p\u00f6\u00f6rdute meie poole v\u00f5i olete m\u00f5ne menetluse osapooleks. Eraelu puutumatuse huvides on \u00f5igusaktidega isikuandmetele ligip\u00e4\u00e4su kitsendatud.\nIsikuandmeid t\u00f6\u00f6tleme koosk\u00f5las Euroopa Liidu isikuandmete kaitse \u00fcldm\u00e4\u00e4ruse, isikuandmete kaitse seaduse ning muude isikuandmete kaitset reguleerivate \u00f5igusaktidega. Isikuandmete loata v\u00f5i ebaseadusliku t\u00f6\u00f6tlemise, edastamise, varguse, juhusliku kaotsimineku v\u00f5i h\u00e4vimise v\u00e4ltimiseks oleme kasutusele v\u00f5tnud asjakohased tehnilised ja t\u00f6\u00f6korralduslikud kaitsemeetmed. Oma sisemise t\u00f6\u00f6korraldusega tagame, et riive eraelu puutumatusele on v\u00f5imalikult v\u00e4hene.", "imgurl": "", "title": "Isikuandmete t\u00f6\u00f6tlemise p\u00f5him\u00f5tted - Andmekaitsetingimused - Politsei- ja Piirivalveamet", "description": "Politsei- ja Piirivalveameti tegevus ja dokumentatsioon on avalik teave seadustega s\u00e4testatud ulatuses. Isikuandmete t\u00f6\u00f6tlemisel j\u00e4rgime p\u00f5him\u00f5tet, et isikuandmeid v\u00f5ib t\u00f6\u00f6delda \u00fcksnes \u00f5iguslikul alusel ning minimaalses mahus, mis on vajalik konkreetse \u00f5igusp\u00e4rase eesm\u00e4rgi saavutamiseks. T\u00f6\u00f6tleme andmeid vaid ulatuses, mis tagab avalike \u00fclesannete ...", "source_url": "https://www.politsei.ee/et/juhend/isikuandmete-toeoetlemine"}}, {"content": {"chunk": "Me ei v\u00e4ljasta ega edasta isikuandmeid kolmandatele isikutele, v\u00e4lja arvatud juhul kui vastav kohustus tuleb \u00f5igusaktist v\u00f5i selleks on olemas andmesubjekti n\u00f5usolek.\nPolitsei- ja Piirivalveameti andmekaitsespetsialistid:", "imgurl": "", "title": "Isikuandmete t\u00f6\u00f6tlemise p\u00f5him\u00f5tted - Andmekaitsetingimused - Politsei- ja Piirivalveamet", "description": "Politsei- ja Piirivalveameti tegevus ja dokumentatsioon on avalik teave seadustega s\u00e4testatud ulatuses. Isikuandmete t\u00f6\u00f6tlemisel j\u00e4rgime p\u00f5him\u00f5tet, et isikuandmeid v\u00f5ib t\u00f6\u00f6delda \u00fcksnes \u00f5iguslikul alusel ning minimaalses mahus, mis on vajalik konkreetse \u00f5igusp\u00e4rase eesm\u00e4rgi saavutamiseks. T\u00f6\u00f6tleme andmeid vaid ulatuses, mis tagab avalike \u00fclesannete ...", "source_url": "https://www.politsei.ee/et/juhend/isikuandmete-toeoetlemine"}}, {"content": {"chunk": "- Mari K\u00e4\u00e4rik (tel nr 612 3302, )\n- Jenny Jakobson (tel nr 612 3680, ).\nAndmekaitsespetsialistide poole v\u00f5ib p\u00f6\u00f6rduda k\u00fcsimustega, mis puudutavad isikuandmete t\u00f6\u00f6tlemist Politsei- ja Piirivalveameti poolt.\nKui andmesubjekt leiab, et Politsei- ja Piirivalveamet on isikuandmete t\u00f6\u00f6tlemisel rikkunud tema \u00f5iguseid, on tal \u00f5igus p\u00f6\u00f6rduda nii Andmekaitse Inspektsiooni kui ka kohtu poole.\nAndmekaitse Inspektsiooni kontaktandmed: telefon: 627 4135 e-post: aadress: Tatari 39, Tallinn 10134.", "imgurl": "", "title": "Isikuandmete t\u00f6\u00f6tlemise p\u00f5him\u00f5tted - Andmekaitsetingimused - Politsei- ja Piirivalveamet", "description": "Politsei- ja Piirivalveameti tegevus ja dokumentatsioon on avalik teave seadustega s\u00e4testatud ulatuses. Isikuandmete t\u00f6\u00f6tlemisel j\u00e4rgime p\u00f5him\u00f5tet, et isikuandmeid v\u00f5ib t\u00f6\u00f6delda \u00fcksnes \u00f5iguslikul alusel ning minimaalses mahus, mis on vajalik konkreetse \u00f5igusp\u00e4rase eesm\u00e4rgi saavutamiseks. T\u00f6\u00f6tleme andmeid vaid ulatuses, mis tagab avalike \u00fclesannete ...", "source_url": "https://www.politsei.ee/et/juhend/isikuandmete-toeoetlemine"}}]