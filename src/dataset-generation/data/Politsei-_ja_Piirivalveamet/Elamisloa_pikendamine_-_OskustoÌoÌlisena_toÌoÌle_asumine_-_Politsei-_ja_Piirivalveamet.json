[{"content": {"chunk": "Elamisloa pikendamine\nElamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda.\n\n- Taotle elamisloa pikendamist v\u00e4hemalt 2 kuud enne elamisloa l\u00f5ppemist.\n- Esita n\u00f5utud dokumendid ja tasu riigil\u00f5iv.\n- \u00d5igeaegselt esitatud taotlusele saad vastuse hiljemalt 10 p\u00e4eva enne kehtiva elamisloa l\u00f5ppemist.\n\nKui andsid s\u00f5rmej\u00e4ljed viimase 5 aasta jooksul ja sul on kehtiv elamisloakaart, saad elamisluba pikendada ka e-posti teel!\n\nKui taotled t\u00f6\u00f6tamiseks antud elamisloa pikendamist, esita:\n\n- t\u00e4idetud ankeet \u2013 t\u00e4htajalise elamisloa pikendamise taotlus (/files/elamislubade-ankeedid/ee/tahtajaline-elamisluba-pikendamine.pdf)\n- t\u00e4idetud ankeet \u2013 andmed l\u00e4hedaste sugulaste ja perekonnaliikmete kohta (/files/elamislubade-ankeedid/ee/pereliikmete-andmed.pdf) juhul, kui pereliikmete andmetes on muudatusi\n- isikut t\u00f5endav dokument\n- 1 v\u00e4rvifoto m\u00f5\u00f5tmetega 40 \u00d7 50 mm\n- riigil\u00f5ivu tasumist t\u00f5endav dokument, n\u00e4iteks maksekorraldus\n\nMenetleja v\u00f5ib vajadusel paluda lisaandmeid v\u00f5i -dokumente.\nOtsus t\u00e4htajalise elamisloa pikendamise v\u00f5i sellest keeldumise kohta tehakse hiljemalt 10 p\u00e4eva enne sinu t\u00e4htajalise elamisloa kehtivusaja l\u00f5ppemist, kui esitasid pikendamise taotluse 2 kuud enne elamisloa kehtivuse l\u00f5ppemist.", "imgurl": "", "title": "Elamisloa pikendamine - Oskust\u00f6\u00f6lisena t\u00f6\u00f6le asumine - Politsei- ja Piirivalveamet", "description": "Kui kauaks elamisluba t\u00f6\u00f6tamiseks pikendatakse?. Elamisluba v\u00f5ib pikendada kuni 10 aastaks korraga. Elamisloakaart kehtib maksimaalselt 5 aastat. Kui elamisluba kehtib kauem, tuleb vahepeal uus elamisloakaart taotleda. Kuidas pikendada elamisluba t\u00f6\u00f6tamiseks?. Taotle elamisloa pikendamist v\u00e4hemalt 2 kuud enne elamisloa l\u00f5ppemist. Esita n\u00f5utud dokum...", "source_url": "https://www.politsei.ee/et/juhend/oskustoeoelisena-toeoele-asumine/elamisloa-pikendamine"}}]