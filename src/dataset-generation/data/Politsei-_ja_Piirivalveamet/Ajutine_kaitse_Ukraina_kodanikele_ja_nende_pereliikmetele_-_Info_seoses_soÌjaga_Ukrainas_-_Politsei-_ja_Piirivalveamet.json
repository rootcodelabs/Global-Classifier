[{"content": {"chunk": "Ajutine kaitse Ukraina kodanikele ja nende pereliikmetele\nVaata mida teha siis kui lahkusid Ukrainast enne 24.02 ning tahad Eestis viibida. (https://www.politsei.ee/et/juhend/info-seoses-ukraina-sojaga/rahvusvahelise-kaitse-taotlemine)\nAlates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetele pakkuda turvatunnet ja sotsiaalseid garantiisid. P\u00e4rast ajutise kaitse taotlemist saavad s\u00f5jap\u00f5genikud endale sarnased \u00f5igused nagu on Eesti elanikel \u2013 n\u00e4iteks \u00f5igus siin \u00f5ppida, t\u00f6\u00f6tada ja seel\u00e4bi saada ka ravikindlustus.\nAjutise kaitse taotlemine ei ole kohustuslik. K\u00f5ikidel Ukraina kodanikel on \u00f5igus Eestis edasi viibida ka ilma ajutist kaitset taotlemata.\nAjutise kaitse taotlemine\n\n- Veendu, et ajutise kaitse saamise \u00f5igus laieneb sinule. Tule taotlust esitama, kui elasid kuni 24.02.22 Ukrainas ja p\u00f5genesid sealt s\u00f5jategevuse t\u00f5ttu 24.02.22 v\u00f5i hiljem.\n- Ajutise kaitse taotluse esitamiseks broneeri aeg (https://broneering.politsei.ee/)\n- \u00dche broneeringu alusel v\u00f5ib taotluse esitada \u00fcks t\u00e4iskasvanu ja koos temaga alaealised lapsed. Kui peres on rohkem t\u00e4iskasvanuid, siis tuleb broneerida mitu aega.\n- Kui esitad taotluse muul ajal enne oma broneeringut, siis t\u00fchista broneering, et teised saaksid seda aega kasutada. Tee seda siit: https://broneering.politsei.ee/Reservations/Cancel (https://broneering.politsei.ee/Reservations/Cancel)\nDokumendid:", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "- Ajutise kaitse taotlusankeet (/files/2023-09/ajk-esmane-2023.pdf?87d7f33e74)\n- Andmed l\u00e4hedaste ja pereliikmete kohta (https://www.politsei.ee/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)\nMis on ajutine kaitse?\nAjutine kaitse on elamisluba, mis annab Ukraina kodanikele ja nende pereliikmetele sarnased \u00f5igused nagu Eesti elanikel.\nMida ajutine kaitse inimesele annab?\nAjutise kaitsega saab Ukraina kodanik ja tema pereliikmed sarnased \u00f5igused Eesti elanikega. N\u00e4iteks ligip\u00e4\u00e4su sotsiaalteenustele ning \u00f5iguse t\u00f6\u00f6tada ja haridust omandada.\nKes saavad ajutist kaitset taotleda?\nAjutist kaitset saavad taotleda need Ukraina kodanikud ja nende pereliikmed, kes elasid kuni 24. veebruarini Ukrainas ja lahkusid Ukrainast s\u00f5jalise konflikti t\u00f5ttu alates 24. veebruarist. Samuti m\u00f5ne teise kodakondsusega inimesed, kellel oli Ukrainas rahvusvaheline kaitse ja nende pereliikmed, kes elasid kuni 24. veebruarini Ukrainas ja lahkusid Ukrainast s\u00f5jalise konflikti t\u00f5ttu alates 24. veebruarist.\nAjutine kaitse ei laiene Ukraina kodanikele ja nende pereliikmetele, kes elasid v\u00f5i viibisid Eestis enne 24.02.2022. Neile kodanikele kehtib endiselt PPA otsus, mis v\u00f5imaldab ajutiselt Eestis viibida, isegi kui muud viibimisalused (nt viisavabadus v\u00f5i viisa) on l\u00f5ppenud.\nKaua ajutine kaitse kestab?\nEnne 1. augustit 2024 taotletud ajutine kaitse kehtib kuni 2025. aasta m\u00e4rtsini.\nAlates 1. augustist 2024 taotletud ajutine kaitse kehtib kuni 2026. aasta m\u00e4rtsini.\nKas ajutise kaitse taotlemine on kohustuslik?", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "Kas ajutise kaitse taotlemine on kohustuslik?\nAjutise kaitse taotlemine ei ole kohustuslik. K\u00f5ikidel Ukraina kodanikel on \u00f5igus Eestis edasi viibida ka ilma ajutist kaitset taotlemata.\nMis saab siis, kui inimesel ajutine kaitse l\u00f5peb?\nUkraina kodanikel ja nende l\u00e4hedastel on v\u00f5imalik ajutist kaitset pikendada juhul, kui s\u00f5jaolukord Ukrainas j\u00e4tkub.\nKus saavad Ukraina kodanikud ja nende l\u00e4hedased ajutist kaitset taotleda?\nAjutist kaitset saab taotleda PPA teenindussaalides. Ajutise kaitse taotlemiseks tuleb eelnevalt broneerida aeg: https://broneering.politsei.ee/ (https://broneering.politsei.ee/) .\nAegu ajutise kaitse taotlemiseks saab broneerida:", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "- Tallinnas: Tammsaare (https://www.politsei.ee/et/asukohad/teenindused/tallinn-tammsaare) teenindussaalis\n- Tartu politseijaoskond (https://www.politsei.ee/et/asukohad/politseijaoskonnad/tartu)\n- J\u00f5hvi politseijaoskond (https://www.politsei.ee/et/asukohad/politseijaoskonnad/johvi)\n- P\u00e4rnu politseijaoskond (https://www.politsei.ee/et/asukohad/politseijaoskonnad/parnu)\nKas enne ajutise kaitse taotlemist peab inimene midagi tegema?\nAjutise kaitse taotluse esitamiseks teenindussaalis tuleb eelnevalt broneerida aeg https://broneering.politsei.ee/ (https://broneering.politsei.ee/) . Eelnevalt soovitame t\u00e4ita taotlusankeedi k\u00f5ikide pereliikmete kohta ja v\u00f5ta kaasa isikut t\u00f5endavad v\u00f5i muud dokumendid (nt s\u00fcnnitunnistus). Ankeedid on k\u00e4ttesaadavad vastuv\u00f5tupunktides, majutuskohtades ja teenindussaalides.\nKuidas k\u00e4ib ajutise taotlemise protsess?\nAjutise kaitse taotlejast tehakse teeninduses v\u00f5i mobiilses menetluspunktis dokumendifoto ja v\u00f5etakse s\u00f5rmej\u00e4ljed. Inimeselt v\u00f5etakse vastu ajutise kaitse taotlus ja elamisloakaardi taotlus. \u00dcldjuhul tehakse kaitse andmise otsus koheselt.\nMillise aja jooksul peab ajutist kaitset taotlema?\nUkraina kodanikel ei ole kohustust ajutist kaitset taotleda, neil on \u00f5igus Eestis viibida PPA otsuse alusel ka ilma ajutise kaitseta.\nMilliseid dokumente l\u00e4heb ajutise kaitse taotlemiseks vaja?", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "Milliseid dokumente l\u00e4heb ajutise kaitse taotlemiseks vaja?\nAjutise kaitse taotlemiseks tuleb v\u00f5tta kaasa isikut t\u00f5endavad v\u00f5i muud dokumendid, n\u00e4iteks s\u00fcnnitunnistus. Juhul, kui dokument puudub, tuleb enne ajutise kaitse taotlemist v\u00f5tta \u00fchendust Ukraina saatkonnaga, kes v\u00e4ljastab Ukraina kodanikele isikut t\u00f5endavate andmetega sertifikaadi.\nKas j\u00e4rjekorrad PPA teenindustes pikenevad, kuna kohalike k\u00f5rval k\u00fclastavad teenindusi ka ajutist kaitset taotleda soovivad s\u00f5jap\u00f5genikud?\nAjutise kaitse taotlemine on eraldiseisev teenus. Ukrainast saabunud s\u00f5jap\u00f5genikud ja nende l\u00e4hedased peavad ajutise kaitse taotlemiseks eelnevalt broneerima aja veebilehel broneering.politsei.ee (https://broneering.politsei.ee/) . Eelnev broneerimine tagab, et teenindustesse ei tuleks korraga liiga palju taotlejaid.\nKui olen p\u00f5genikuna saanud ajutise kaitse Eestis, siis kas ja kuidas mul on v\u00f5imalik sellest loobuda ja taotleda kaitset m\u00f5nes teises EL liikmesriigis?\nAjutine kaitse on \u00fcks rahvusvahelise kaitse liikidest, mis on aga l\u00fchiajaline ning Euroopa N\u00f5ukogu otsuse t\u00e4htaja saabumisel peaksid inimesed oma p\u00e4ritoluriiki tagasi p\u00f6\u00f6rduma (eeldusel, et s\u00f5jategevus l\u00f5ppeb ja otsust ei pikendata). Soovi korral v\u00f5ib ajutisest kaitsest loobuda ning p\u00f6\u00f6rduda tagasi oma koduriiki, sellisel juhul piisab, kui PPA-d teavitada. Kui ajutine kaitse on \u00fchest Euroopa riigist juba saadud, siis ei ole alust seda k\u00fcsida teistes riikides.\nKui olen p\u00f5genikuna saanud ajutise kaitse Eestis, siis millised on minu \u00f5igused EL-is ringi reisida?", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "Ajutise kaitse saanud Ukraina kodanikul on sama staatus, mis tahes muu kolmanda riigi kodanikul, kes omab Eestis elamisluba. Eesti elamisloaga kolmanda riigi kodanikul on teises Schengeni liikmesriigis lubatud viibida 90 p\u00e4eva 180-p\u00e4evase perioodi jooksul (arvestama peab asjaoluga, et k\u00f5ik EL riigid ei ole Schengenis). Selleks, et kaitse saanud UKR kodanik saaks soovitud liikmesriigis kauem olla, peab ta taotlema vastava riigi pikaajalise viisa v\u00f5i elamisloa.\nKui olen p\u00f5genikuna saanud ajutise kaitse Eestis, siis millised on minu \u00f5igused EL-is m\u00f5nes teises riigis t\u00f6\u00f6tada?\nAjutine kaitse on elamisluba Eestis elamiseks ja ei anna \u00f5igust teistes riikides t\u00f6\u00f6tamiseks. Kui on soov teises riigis t\u00f6\u00f6le asuda, siis tuleb uurida konkreetses riigis t\u00f6\u00f6tamise reegleid ja taotleda selleks vajalikud load.\nKui olen saanud ajutise kaitse, kas v\u00f5in siis s\u00f5ita ajutiselt tagasi Ukrainasse?\nJah, v\u00f5id.\nKas pean oma ajutisest Eestist \u00e4ras\u00f5idust PPA-d teavitama?\nEi, ajutisest \u00e4ras\u00f5idust ei pea PPA-d teavitama.\nKui olen saanud ajutise kaitse ning lahkun alaliselt Ukrainasse v\u00f5i teise riiki, siis kellele ma sellest teada andma pean?\nSiis tuleb kindlasti teavitada kohalikku omavalitsust, kus on registreeritud elukoht. Samuti tuleb teavitada politseid kirjutades sellest aadressile . Kui oled t\u00f6\u00f6tuna registreeritud ja plaanid lahkuda Ukrainasse, teavita sellest ka oma konsultanti t\u00f6\u00f6tukassas.\nKas v\u00f5in oma Ukraina passiga s\u00f5ita Eestist Venemaale?", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}, {"content": {"chunk": "Kas v\u00f5in oma Ukraina passiga s\u00f5ita Eestist Venemaale?\nPPA soovitab ilma tungiva vajaduseta Venemaale mitte reisida. Riigikogu kuulutas 18. oktoobril Venemaa re\u017eiimi terroristlikuks ning ajutine kaitse on Ukraina kodanikele antud just kaitseks Venemaa tegevuse eest. Venemaale reisimine v\u00f5ib kaasa tuua elamisloa kehtetuks tunnistamise.", "imgurl": "", "title": "Ajutine kaitse Ukraina kodanikele ja nende pereliikmetele - Info seoses s\u00f5jaga Ukrainas - Politsei- ja Piirivalveamet", "description": ". Vaata mida teha siis kui lahkusid Ukrainast enne 24. 02 ning tahad Eestis viibida. Alates 9. m\u00e4rtsist 2022 j\u00f5ustub Vabariigi valitsuse korraldus, millega saavad s\u00f5ja eest Eestisse tulnud Ukraina kodanikud ja nende pereliikmetele taotleda ajutist kaitset. Ajutine kaitse on aastane elamisluba, millega saame Ukraina kodanikele ja nende pereliikmetel...", "source_url": "https://www.politsei.ee/et/juhend/info-seoses-ukraina-sojaga/ajutine-kaitse-ukraina-kodanikele-ja-nende-pereliikmetele"}}]