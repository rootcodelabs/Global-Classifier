[{"content": {"chunk": "Rahvusvahelise kaitse taotlemine\nRahvusvahelise kaitse taotlemise alus\nV\u00e4lismaalased sh Ukraina kodanikud ja elanikud, kes kardavad kodumaal tagakiusamist rassi, rahvuse, usu, \u00fchiskondlikku r\u00fchmitusse kuulumise v\u00f5i poliitiliste vaadete t\u00f5ttu, saavad taotleda rahvusvahelist kaitset. See kehtib ka inimestele, kes leiavad, et nende tagasip\u00f6\u00f6rdumine Ukrainasse v\u00f5ib kaasa tuua t\u00f5sise ohu, sh surmanuhtluse kohaldamise, piinamise v\u00f5i inimv\u00e4\u00e4rikust alandava kohtlemise v\u00f5i karistamisviiside kohaldamise, v\u00e4givalla rakendamise rahvusvahelise v\u00f5i riigisisese relvakonflikti t\u00f5ttu.\nDokumendid:", "imgurl": "", "title": "Rahvusvahelise kaitse taotlemine - Info seoses s\u00f5jaga Ukrainas - Politsei- ja Piirivalveamet", "description": "Rahvusvahelise kaitse taotlemise alus. V\u00e4lismaalased sh Ukraina kodanikud ja elanikud, kes kardavad kodumaal tagakiusamist rassi, rahvuse, usu, \u00fchiskondlikku r\u00fchmitusse kuulumise v\u00f5i poliitiliste vaadete t\u00f5ttu, saavad taotleda rahvusvahelist kaitset. See kehtib ka inimestele, kes leiavad, et nende tagasip\u00f6\u00f6rdumine Ukrainasse v\u00f5ib kaasa tuua t\u00f5sise ...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-taotlemine"}}, {"content": {"chunk": "- Taotlusankeet (/files/2023-09/rvk-esmane-2023-09.pdf?a216a74ec7)\n- Andmed l\u00e4hedaste ja pereliikmete kohta (https://www.politsei.ee/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)\nRahvusvahelise kaitse kehtivus ja pikendamine\nPagulasele antakse 3-aastane elamisluba. Pagulase elamisloa t\u00e4htaega pikendatakse 3 aasta kaupa.\nT\u00e4iendava kaitse saajale antakse 1-aastane elamisluba. T\u00e4iendava kaitse elamisloa t\u00e4htaega pikendatakse 2 aasta kaupa.\nPPA v\u00f5ib pikendada pagulasele antud elamisluba kolme aasta kaupa, kui asjaolud, mis tingisid elamisloa andmise, ei ole \u00e4ra langenud ega esine elamisloa kehtetuks tunnistamise aluseks olevat asjaolu.\nPPA v\u00f5ib pikendada t\u00e4iendava kaitse saajale antud elamisluba kahe aasta kaupa, kui asjaolud, mis tingisid elamisloa andmise, ei ole \u00e4ra langenud ega esine elamisloa kehtetuks tunnistamise aluseks olevat asjaolu.\nRahvusvahelise kaitse taotluse menetlemise aeg\nTaotlus vaadatakse l\u00e4bi nii kiiresti kui v\u00f5imalik, kuid mitte hiljem kui kuus kuud p\u00e4rast taotluse vastuv\u00f5tmist. Erandjuhtudel v\u00f5ib t\u00e4htaega pikendada.\nRahvusvahelise kaitse taotlejal, kelle Eestis viibimise ainukeseks seaduslikuks aluseks on rahvusvahelise kaitse taotleja staatus, ei ole lubatud Eestis t\u00f6\u00f6tada seni kuni tema taotluse suhtes ei ole kuni 6 kuu jooksul tehtud otsust. Kui taotleja viibis enne taotluse esitamist Eestis seaduslikult ja v\u00f5is t\u00f6\u00f6tada, siis kaitse taotlemise ajal t\u00f6\u00f6tamise \u00f5igus j\u00e4tkub.\nRahvusvahelise kaitse taotlemise kohad\nRahvusvahelise kaitse taotlemiseks palume p\u00f6\u00f6rduda on:", "imgurl": "", "title": "Rahvusvahelise kaitse taotlemine - Info seoses s\u00f5jaga Ukrainas - Politsei- ja Piirivalveamet", "description": "Rahvusvahelise kaitse taotlemise alus. V\u00e4lismaalased sh Ukraina kodanikud ja elanikud, kes kardavad kodumaal tagakiusamist rassi, rahvuse, usu, \u00fchiskondlikku r\u00fchmitusse kuulumise v\u00f5i poliitiliste vaadete t\u00f5ttu, saavad taotleda rahvusvahelist kaitset. See kehtib ka inimestele, kes leiavad, et nende tagasip\u00f6\u00f6rdumine Ukrainasse v\u00f5ib kaasa tuua t\u00f5sise ...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-taotlemine"}}, {"content": {"chunk": "- P\u00e4rnu mnt 139, Tallinn\n- H. Tammsaare pst 61, P\u00e4rnu\n- Rahu tn 38, J\u00f5hvi\n- Riia tee 132, Tartu\nT\u00e4iendavat infot rahvusvahelise kaitse taotlemise kohta saab k\u00fcsida kaudu", "imgurl": "", "title": "Rahvusvahelise kaitse taotlemine - Info seoses s\u00f5jaga Ukrainas - Politsei- ja Piirivalveamet", "description": "Rahvusvahelise kaitse taotlemise alus. V\u00e4lismaalased sh Ukraina kodanikud ja elanikud, kes kardavad kodumaal tagakiusamist rassi, rahvuse, usu, \u00fchiskondlikku r\u00fchmitusse kuulumise v\u00f5i poliitiliste vaadete t\u00f5ttu, saavad taotleda rahvusvahelist kaitset. See kehtib ka inimestele, kes leiavad, et nende tagasip\u00f6\u00f6rdumine Ukrainasse v\u00f5ib kaasa tuua t\u00f5sise ...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-taotlemine"}}]