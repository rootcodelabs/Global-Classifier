[{"content": {"chunk": "Ohutusraamat lapsevanematele\nSiit lehek\u00fcljelt on leitav Politsei- ja Piirivalveameti eestvedamisel valminud ohutuse alane raamat 1. klassi minevate laste vanematele.\nOhutusraamatu n\u00e4ol on tegemist eelk\u00f5ige lapsevanemat toetava materjaliga lapse elu kaitsmisel ja turvalise kasvukeskkonna kujundamisel. Ohutusraamatus k\u00e4sitletakse k\u00f5iki peamisi eluvaldkondi kooliteed alustava lapse elus. Ohutusraamatu keskseks teemaks on lapse ohutus ja lapse k\u00e4itumise kujundamine nii lapse enda, oma vara kui kaaslaste suhtes. Lisaks leiab raamatust \u00fclevaate Eestis loodud lastekaitses\u00fcsteemist ja v\u00f5imalustest vajadusel erinevates probleemolukordades abi v\u00f5i lisainfot leida. Olulise teemana on raamatus r\u00e4\u00e4gitud ka lapse tervisest ning seda just traumade ja \u00f5nnetuste v\u00e4ltimise ning esmaabi \u00f5petamisel.\nLapsevanemad leiavad ohutusraamatust ka mitmeid abivahendeid. Koos lapsega on v\u00f5imalik kaardistada lapse koolitee \u2013 selleks printige v\u00f5imalusel lisaleht, kus on olemas ka liiklusm\u00e4rgid, mida on v\u00f5imalik samuti kaardile kanda. Raamatus on l\u00e4bivalt tekstide k\u00f5rval ka veebilehed, millelt on v\u00f5imalik leida lisainformatsiooni.\nOhutusraamat ilmub ainult veebiverisoonis.\nOhutusraamat eesti keeles (/files/Ennetus/ohutusraamat-2016-est.pdf?16cbf6a06f)\nOhutusraamat vene keeles (/files/Ennetus/ohutusraamat-2017-rus.pdf?a9349a5b42)", "imgurl": "", "title": "Ohutusraamat lapsevanematele - Ennetusprojektid ja kampaaniad - Politsei- ja Piirivalveamet", "description": "Siit lehek\u00fcljelt on leitav Politsei- ja Piirivalveameti eestvedamisel valminud ohutuse alane raamat 1. klassi minevate laste vanematele. Ohutusraamatu n\u00e4ol on tegemist eelk\u00f5ige lapsevanemat toetava materjaliga lapse elu kaitsmisel ja turvalise kasvukeskkonna kujundamisel. Ohutusraamatus k\u00e4sitletakse k\u00f5iki peamisi eluvaldkondi kooliteed alustava lap...", "source_url": "https://www.politsei.ee/et/juhend/ennetusprojektid/ohutusraamat-lapsevanematele"}}]