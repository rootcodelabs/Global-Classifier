[{"content": {"chunk": "Taotlemine iseteeninduses\n(https://etaotlus.politsei.ee/#/login)\nIseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:\n\n- pilti\n- s\u00f5rmej\u00e4lgi\n- allkirjan\u00e4idist\n\nDigikioski kasutamisel pead sisestama oma isikukoodi.\n\nIseteeninduses saab Eesti kodanik taotleda:\n\n- korduvat passi t\u00e4iskasvanule\n- passi alaealisele lapsele\nJuhul, kui sinu nimi on muutunud, peab iseteeninduse kasutamiseks olema uus nimi kantud rahvastikuregistrisse.\nIseteeninduses passi taotlemiseks on vaja:", "imgurl": "", "title": "Taotlemine iseteeninduses - Eesti passi taotlemine t\u00e4iskasvanule - Politsei- ja Piirivalveamet", "description": ". Iseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. \u200b. Digikioski kasutamisel pead sisestama oma isikukoodi. \u200b. Iseteeninduses saab Eesti kodanik taotleda:. korduvat passi t\u00e4iskasvanule. passi alaealisele lapsele. Juhul, kui sinu nimi on muutunud, peab ...", "source_url": "https://www.politsei.ee/et/juhend/eesti-passi-taotlemine-taeiskasvanule/taotlemine-iseteeninduses"}}, {"content": {"chunk": "- ID-kaarti koos ID-kaardi lugejaga, mobiil-ID v\u00f5i internetipanka\n- ID-kaardi v\u00f5i mobiil-ID PIN-koode\n- n\u00f5uetele vastavat digitaalset dokumendifotot (https://www.politsei.ee/et/dokumendifoto-nouded-ja-juhised)\n- interneti\u00fchendusega arvutit\n- uusimat versiooni ID-tarkvarast (https://installer.id.ee/?lang=est)\nRiigil\u00f5ivud alates 1. jaanuar 2025\nEesti kodaniku pass\nEesti kodaniku passi riigil\u00f5iv on iseteeninduses taotlemisel 50 \u20ac.\n\u00dcldtingimustel Eesti vanaduspensioni ikka j\u00f5udnule on Eesti kodaniku passi riigil\u00f5iv iseteeninduses taotlemisel 20 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja Eesti passi riigil\u00f5iv on iseteeninduses taotlemisel 20 \u20ac.\nEesti kodaniku passi taotlemisel kiirkorras on riigil\u00f5iv 250 \u20ac.\nV\u00e4lisesindusse dokumendi tellimine maksab lisaks riigil\u00f5ivule 20 \u20ac.\nEesti kodaniku ID-kaart ja pass\nEesti kodaniku ID -kaardi ja passi riigil\u00f5iv on iseteeninduses taotlemisel 70 \u20ac.\n\u00dcldtingimustel Eesti vanaduspensioni ikka j\u00f5udnule on ID-kaardi ja passi riigil\u00f5iv 30 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning ID-kaardi ja passi riigil\u00f5iv on 30 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).", "imgurl": "", "title": "Taotlemine iseteeninduses - Eesti passi taotlemine t\u00e4iskasvanule - Politsei- ja Piirivalveamet", "description": ". Iseteeninduses dokumendi taotlemisel saad kasutada 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. \u200b. Digikioski kasutamisel pead sisestama oma isikukoodi. \u200b. Iseteeninduses saab Eesti kodanik taotleda:. korduvat passi t\u00e4iskasvanule. passi alaealisele lapsele. Juhul, kui sinu nimi on muutunud, peab ...", "source_url": "https://www.politsei.ee/et/juhend/eesti-passi-taotlemine-taeiskasvanule/taotlemine-iseteeninduses"}}]