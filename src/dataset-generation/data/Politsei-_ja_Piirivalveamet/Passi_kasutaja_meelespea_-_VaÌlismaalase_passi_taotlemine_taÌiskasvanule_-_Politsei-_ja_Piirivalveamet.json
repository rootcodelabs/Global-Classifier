[{"content": {"chunk": "Passi kasutaja meelespea\n\n- Hoia dokumenti turvalises kohas.\n- \u00c4ra anna oma dokumenti kellegi teise k\u00e4tte.\n- \u00c4ra v\u00e4\u00e4na ega painuta dokumenti.\n- Kaitse dokumenti j\u00e4rskude temperatuurik\u00f5ikumiste, niiskuse, pikaajalise otsese p\u00e4ikesevalguse, keemiliste ainete ning nende aurude eest.\n- Dokumendis on mikrokiip, millele on kantud isikuandmed (sh n\u00e4o- ja s\u00f5rmej\u00e4ljekujutised).\n- Enne reisi tutvu reisimisega seotud info, n\u00f5uannete ja viisatingimustega ning registreerige reis aadressil https://reisitargalt.vm.ee/ (https://reisitargalt.vm.ee/) .\n- Kui vajad konsulaarabi, v\u00f5ta \u00fchendust V\u00e4lisministeeriumiga \u00f6\u00f6p\u00e4evaringsel valvetelefonil +372 5301 9999 v\u00f5i Facebooki veebikonsuli ( www.facebook.com/veebikonsul (https://www.facebook.com/veebikonsul) ) kaudu.\n- V\u00e4ljaspool Euroopa Liitu asuvas riigis, kus Eestil ei ole v\u00e4lisesindust, v\u00f5ib p\u00f6\u00f6rduda konsulaarabi saamiseks Euroopa Liidu teise liikmesriigi esinduse poole.\nDokument on kadunud v\u00f5i varastatud\nTeavita Politsei- ja Piirivalveametit v\u00f5i Eesti Vabariigi v\u00e4lisesindust. Dokumendi kehtetuks tunnistamiseks esita avaldus Politsei- ja Piirivalveameti teeninduses, digiallkirjastatult e-posti aadressile v\u00f5i taotle uus dokument.\nIsikuandmed on muutunud\nTaotle uus dokument 30 p\u00e4eva jooksul. K\u00f5ik varem v\u00e4ljastatud dokumendid (sh ID-kaart ja mobiil-ID) tunnistatakse kehtetuks.", "imgurl": "", "title": "Passi kasutaja meelespea - V\u00e4lismaalase passi taotlemine t\u00e4iskasvanule - Politsei- ja Piirivalveamet", "description": ". Hoia dokumenti turvalises kohas. \u00c4ra anna oma dokumenti kellegi teise k\u00e4tte. \u00c4ra v\u00e4\u00e4na ega painuta dokumenti. Kaitse dokumenti j\u00e4rskude temperatuurik\u00f5ikumiste, niiskuse, pikaajalise otsese p\u00e4ikesevalguse, keemiliste ainete ning nende aurude eest. Dokumendis on mikrokiip, millele on kantud isikuandmed (sh n\u00e4o- ja s\u00f5rmej\u00e4ljekujutised). Enne reisi t...", "source_url": "https://www.politsei.ee/et/juhend/vaelismaalase-passi-taotlemine-taeiskasvanule/passi-kasutaja-meelespea"}}]