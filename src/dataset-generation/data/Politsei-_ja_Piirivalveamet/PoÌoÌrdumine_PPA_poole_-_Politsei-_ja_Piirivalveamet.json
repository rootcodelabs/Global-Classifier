[{"content": {"chunk": "K\u00f5ik p\u00f6\u00f6rdumised palume saata Politsei- ja Piirivalveameti e-posti aadressile v\u00f5i P\u00e4rnu mnt 139, 15060, Tallinn.\nFailide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c.\nP\u00f6\u00f6rdumises tuleb esitada j\u00e4rgmised andmed:", "imgurl": "", "title": "P\u00f6\u00f6rdumine PPA poole - Politsei- ja Piirivalveamet", "description": "K\u00f5ik p\u00f6\u00f6rdumised palume saata Politsei- ja Piirivalveameti e-posti aadressile. v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c. P\u00f6\u00f6rdumises tuleb esitada j\u00e4rgmised andmed:. p\u00f6\u00f6rduja ees- ja perekonnanimi v\u00f5i juriidilise...", "source_url": "https://www.politsei.ee/et/poeoerdumine-ppa-poole"}}, {"content": {"chunk": "- p\u00f6\u00f6rduja ees- ja perekonnanimi v\u00f5i juriidilise isiku nimi/asutuse nimetus\n- p\u00f6\u00f6rduja sideandmed (posti- v\u00f5i e-posti aadress, telefoninumber), mille kaudu saame soovitud teabe v\u00e4ljastada v\u00f5i p\u00f6\u00f6rdujaga \u00fchendust v\u00f5tta\n- taotletava teabe sisu, dokumendi liik, nimetus v\u00f5i p\u00f6\u00f6rdujale teada olevad dokumendielemendid\n- teaben\u00f5ude t\u00e4itmise v\u00f5i p\u00f6\u00f6rdumisele vastamise viis\nTeaben\u00f5ue\nTeaben\u00f5udega saab n\u00f5uda konkreetset dokumenti, mis on PPA-l olemas. Teaben\u00f5ude menetluse t\u00e4htaega arvestatakse alates teaben\u00f5ude registreerimisele j\u00e4rgnevast t\u00f6\u00f6p\u00e4evast.\nTeaben\u00f5udele vastame 5 t\u00f6\u00f6p\u00e4eva jooksul.\nSelgitustaotlus ja m\u00e4rgukiri\nSelgitustaotlusega saab k\u00fcsida PPA-lt teavet, mille andmiseks on vaja olemasolevat teavet anal\u00fc\u00fcsida v\u00f5i koguda lisateavet. M\u00e4rgukirjaga v\u00f5ib edastada teavet v\u00f5i teha PPA-le ettepanekuid asutuse t\u00f6\u00f6 korraldamiseks ja valdkonna arengu kujundamiseks.\nSelgitustaotlusele ja m\u00e4rgukirjale vastame 15 kalendrip\u00e4eva jooksul.\nTaotlus enda andmetega tutvumiseks\nVastavalt isikuandmete kaitse seadusele on iga\u00fchel \u00f5igus tutvuda tema kohta kogutud isikuandmetega. Andmesubjekti p\u00e4ring esitatakse vabas vormis, kuid see peab olema allkirjastatud v\u00f5i sellele peab olema lisatud isikukood. Riigiportaalis (https://www.eesti.ee/est/teenused/kodanik) saab vaadata enda andmeid enamikes riiklikes andmekogudes. Schengeni infos\u00fcsteemi sisestatud andmetega tutvumise kohta leiab infot siit (/et/schengeni-piirikontroll) .\nAndmesubjekti p\u00e4ringule vastame 30 kalendrip\u00e4eva jooksul.\nMahukate failide edastamine", "imgurl": "", "title": "P\u00f6\u00f6rdumine PPA poole - Politsei- ja Piirivalveamet", "description": "K\u00f5ik p\u00f6\u00f6rdumised palume saata Politsei- ja Piirivalveameti e-posti aadressile. v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c. P\u00f6\u00f6rdumises tuleb esitada j\u00e4rgmised andmed:. p\u00f6\u00f6rduja ees- ja perekonnanimi v\u00f5i juriidilise...", "source_url": "https://www.politsei.ee/et/poeoerdumine-ppa-poole"}}, {"content": {"chunk": "Mahukate failide edastamine\nKui soovid saata PPA-le suuremaid kui 10MB faile, siis saada selle kohta e-kiri aadressile . Seej\u00e4rel saadame sulle juhised, kuhu failid \u00fcles laadida.\nM\u00e4rgi e-kirja kindlasti:", "imgurl": "", "title": "P\u00f6\u00f6rdumine PPA poole - Politsei- ja Piirivalveamet", "description": "K\u00f5ik p\u00f6\u00f6rdumised palume saata Politsei- ja Piirivalveameti e-posti aadressile. v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c. P\u00f6\u00f6rdumises tuleb esitada j\u00e4rgmised andmed:. p\u00f6\u00f6rduja ees- ja perekonnanimi v\u00f5i juriidilise...", "source_url": "https://www.politsei.ee/et/poeoerdumine-ppa-poole"}}, {"content": {"chunk": "- enda ees- ja perekonnanimi\n- e-posti aadress\n- mobiiltelefoni number\nTaotlus kahju h\u00fcvitamiseks\nRiigi poolt tekitatud kahju h\u00fcvitamise alused ja kord on s\u00e4testatud riigivastutuse seaduses ning nimetatud seadusest tulenevalt v\u00f5ib isik, kelle \u00f5igusi on avaliku v\u00f5imu kandja \u00f5igusvastase tegevusega avalik-\u00f5iguslikus suhtes rikkunud, n\u00f5uda talle tekitatud kahju h\u00fcvitamist.\nTaotlus lahendatakse kahe kuu jooksul selle n\u00f5uetekohasest esitamisest arvates.\nKahju h\u00fcvitamise taotlus. (/files/dokumendid/ankeedid/kahju-taotlus.docx?f7cbefe149)", "imgurl": "", "title": "P\u00f6\u00f6rdumine PPA poole - Politsei- ja Piirivalveamet", "description": "K\u00f5ik p\u00f6\u00f6rdumised palume saata Politsei- ja Piirivalveameti e-posti aadressile. v\u00f5i P\u00e4rnu mnt 139, 15060, Tallinn. Failide turvaliseks edastamiseks e-postiga palume need kr\u00fcpteerida, kasutades selleks sertifikaati \u201ePolitsei- ja Piirivalveamet (PPA) 70008747\u201c. P\u00f6\u00f6rdumises tuleb esitada j\u00e4rgmised andmed:. p\u00f6\u00f6rduja ees- ja perekonnanimi v\u00f5i juriidilise...", "source_url": "https://www.politsei.ee/et/poeoerdumine-ppa-poole"}}]