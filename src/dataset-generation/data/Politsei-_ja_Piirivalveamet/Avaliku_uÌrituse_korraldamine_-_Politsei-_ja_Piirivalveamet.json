[{"content": {"chunk": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek.\nAvaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded avalikule \u00fcritusele kohalikute omavalitsuste vaates v\u00f5ivad erineda ning teavet selle kohta leiab kohaliku omavalitsuse kodulehelt.\nPolitsei ja P\u00e4\u00e4ste soovitavad enne avaliku \u00fcrituse korraldamist l\u00e4bi m\u00f5elda j\u00e4rgmised asjaolud.\nIlm\nTutvu ilmaprognoosiga ja ole valmis ilmaga seonduvateks riskideks.\n\n- Kuuma ilmaga taga tasuta joogivesi\n- Kui inimesed v\u00f5ivad minna ujuma, siis taga vetelp\u00e4\u00e4ste\n- Ootamatu ilmamuutus (vihm, \u00e4ike) v\u00f5ib takistada abi kohalej\u00f5udmist, arvesta sellega\nRahvamass\n\n- Kui rahvamassis vajab keegi abi, on talle raske ligi p\u00e4\u00e4seda. M\u00f5tle l\u00e4bi, kas asukoht mahutab k\u00f5ik planeeritud osalejad\n- Tunglemine v\u00f5ib tekitada paanika. Ole selleks valmis ja m\u00f5tle l\u00e4bi, kuidas suudad kriitilised olukorrad lahendada.\n- Kui evakuatsiooniteed pole vabad, v\u00f5ib see kaasa tuua ohuolukorrad. T\u00e4hista liikumisteed ja taga neile vaba ligip\u00e4\u00e4s\nAvalik kord\n\n- L\u00e4rm v\u00f5ib levida toimumiskohast kaugemale, arvesta kohalike elanikega\n- Eri subkultuuride v\u00f5i rahvuste pinnalt v\u00f5ivad tekkida konfliktid. Arvesta samal ajal teiste l\u00e4hikonnas toimuvate \u00fcritustega\nUimastid", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}, {"content": {"chunk": "- Et alaealistele ei oleks alkohol k\u00e4ttesaadav, taga dokumendikontroll ja m\u00fc\u00fc alkoholi piiratud alal\n- Konfliktide ennetamiseks, piira alkoholi m\u00fc\u00fcki ilmselges joobes inimestele\n- Taga meditsiiniabi k\u00e4ttesaadavus\nLiiklus\n\n- Taga parkimise korraldus, et vajadusel saaks abi kiiresti ligi ning et sa ei takistaks kohalike elanike liikumist\n- Vajadusel korralda liikluse reguleerimine\nTuleoht\n\u00dcrituse korraldamisel selleks mitte etten\u00e4htud ehitises tuleb koostada asendiplaan ning tuleb j\u00e4lgida eritingimusi, mis kohalik p\u00e4\u00e4stekeskus esitab \u00fcrituse korraldamiseks. Plaanile m\u00e4rgitakse evakuatsiooniteed ja p\u00e4\u00e4stes\u00f5idukite sisenemisteed.\nEnne avaliku \u00fcrituse korraldamist selleks mitte etten\u00e4htud ehitises v\u00f5i ajutises ehitises on avaliku \u00fcrituse korraldaja kohustatud kontrollima:", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}, {"content": {"chunk": "- \u00dcritusega seotud ruumi, ehitise v\u00f5i ajutise ehitise ning atraktsioonide \u00fcldist tuleohutusseisundit\n- Evakuatsiooni- v\u00f5i h\u00e4dav\u00e4ljap\u00e4\u00e4su ning evakuatsioonitee t\u00e4histatust tuleohutusm\u00e4rgiga, selle kasutamisvalmidust ja vastavust avaliku \u00fcrituse osalejate arvule\n- Etten\u00e4htud tuleohutuspaigaldiste olemasolu ja nende korrasolekut\n- P\u00e4\u00e4stevahendite olemasolu ja kasutusvalmidust\n- Ruumis olevate seadmete seisukorda ja t\u00f6\u00f6d\n- Muid asjaolusid, mis v\u00f5ivad p\u00f5hjustada tulekahju.\nLoe lisa tuleohutuse seadusest. (https://www.riigiteataja.ee/akt/116042013007?leiaKehtiv)\nAvalikul \u00fcritusel tehtavat l\u00f5ket P\u00e4\u00e4steametiga koosk\u00f5lastama ei pea. Avaliku \u00fcrituse korraldajal on kohustus j\u00e4rgida eelpool v\u00e4lja toodud avaliku \u00fcrituse tuleohutusn\u00f5udeid ja kui \u00fcritusega kaasneb l\u00f5kketegemine, kohalduvad sellele k\u00f5ik tavap\u00e4rased l\u00f5kke tegemise ohutusn\u00f5uded, mis on leitavad m\u00e4\u00e4rusest L\u00f5kke tegemisele ja grillimiskohale esitatavad n\u00f5uded (https://www.riigiteataja.ee/akt/106072021005) .\nPaigaldised ja atraktsioonid", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}, {"content": {"chunk": "- Kui \u00fcritusel kasutatakse ajutist elektripaigaldist, mille peakaitse nimivool on \u00fcle 35 ampri, tuleb enne selle kasutusele v\u00f5ttu teha elektripaigaldise audit.\n- Kuni (k.a) 35 amprise peakaitsmega ajutise paigaldise kasutusele v\u00f5tuks piisab selle paigaldust\u00f6\u00f6d teinud elektrit\u00f6\u00f6de ettev\u00f5tja kirjalikust kinnitusest paigaldise n\u00f5uetekohasuse kohta (elektripaigaldise ehitaja n\u00f5uetekohasuse deklaratsioon).\n- Avalikul \u00fcritusel tohib ilutulestikku korraldada ainult vastava p\u00e4devusega p\u00fcrotehniliste toodete k\u00e4itleja. Ilutulestiku korraldaja p\u00e4devust saab kontrollida majandustegevuse registrist (https://mtr.ttja.ee/) ja lisa lugeda l\u00f5hkematerjaliseadusest (https://www.riigiteataja.ee/akt/121062017001?leiaKehtiv) .\n- Kui \u00fcritusel on kavas kasutada l\u00f5bustuspargiseadet, mis on ette n\u00e4htud v\u00e4hemalt kolmele inimesele ja mis liigutab sellel olevat inimest v\u00e4hemalt kiirusega 0,5 meetrit sekundis v\u00f5i t\u00f5stab maapinnast k\u00f5rgemale kui 3 meetrit, peab sellel seadmel olema kehtiv audit. Seadmete auditi olemasolu ja kehtivust saab kontrollida TTJA infos\u00fcsteemist (https://jvis.ttja.ee/) .\n- Kui \u00fcritust korraldatakse \u00f5huliini, alajaama v\u00f5i gaasitorustiku l\u00e4hedal, siis ole valvas. Paigaldiste kaitsev\u00f6\u00f6ndis on kehtestatud ohutuse tagamiseks piirangud ja seal tegutsemiseks on vajalik vastava paigaldise omaniku (v\u00f5rguettev\u00f5tja) luba.\nKui oled need riskid l\u00e4bi m\u00f5elnud, siis esita \u00fcrituse korraldamiseks taotlus kohalikule omavalitsusele, kelle piires soovid \u00fcrituse korraldada. Taotluse vormi leiad nende kodulehelt.", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}, {"content": {"chunk": "Seej\u00e4rel kohalik omavalitsus hindab taotlust ja vajadusel kaasab Politsei- ja Piirivalveameti, P\u00e4\u00e4steameti ja/v\u00f5i Tarbijakaitse ja Tehnilise J\u00e4relevalve Ameti loa koosk\u00f5lastamisse. Kui kohalik omavalitsus kaasab ametiasutusi, siis vaadatakse \u00fcrituse korraldamise taotluse \u00fcle ja antakse vajadusel omapoolseid soovitusi.\nPolitsei- ja Piirivalveameti kontakt:\nP\u00e4\u00e4stekeskuste kontaktid:", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}, {"content": {"chunk": "- P\u00f5hja p\u00e4\u00e4stekeskuse korral \u2013\n- L\u00f5una p\u00e4\u00e4stekeskuse korral \u2013\n- Ida p\u00e4\u00e4stekeskuse korral \u2013\n- L\u00e4\u00e4ne p\u00e4\u00e4stekeskuse korral \u2013", "imgurl": "", "title": "Avaliku \u00fcrituse korraldamine - Politsei- ja Piirivalveamet", "description": "Avalik \u00fcritus on avalikus kohas toimuv ja avalikkusele suunatud l\u00f5bustus\u00fcritus, etendus, v\u00f5istlus, kaubandus\u00fcritus v\u00f5i muu taoline inimeste kogunemine, mis ei ole koosolek. Avaliku \u00fcrituse koosk\u00f5lastamiseks tuleb p\u00f6\u00f6rduda avaliku \u00fcrituse toimumise asukoha j\u00e4rgsesse kohalikku omavalitsusse, kellel on \u00f5igus \u00fcrituse korraldamiseks luba anda. N\u00f5uded av...", "source_url": "https://www.politsei.ee/et/avaliku-uerituse-korraldamine"}}]