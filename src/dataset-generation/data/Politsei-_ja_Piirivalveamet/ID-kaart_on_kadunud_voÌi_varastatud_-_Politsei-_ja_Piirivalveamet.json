[{"content": {"chunk": "(https://etaotlus.politsei.ee/#/login)\nKui su ID-kaart on kadunud, varastatud v\u00f5i kahtlustad, et keegi v\u00f5ib seda kuritarvitada, saad dokumendi sertifikaadid peatada. Peatatud sertifikaatidega ei saa kasutada e-teenuseid ega anda digiallkirja.\n\nSertifikaatide peatamiseks saad helistada \u00f6\u00f6p\u00e4evaringselt numbrile 677 3377.\n\nLeidsin dokumendi \u00fcles\nKui sa leiad dokumendi \u00fcles, pead sertifikaatide aktiveerimiseks p\u00f6\u00f6rduma PPA teenindusse v\u00f5i\u00a0 Eesti Vabariigi v\u00e4lisesindusse. V\u00f5ta kaasa isikut t\u00f5endav dokument.\nVaata teenindusi. (/et/asukohad/teenindused)\nVaata Eesti Vabariigi v\u00e4lisesindusi. (https://vm.ee/et/riigid/eesti-saatkonnad)\n\nMa ei leia dokumenti \u00fcles\nKui sul ei \u00f5nnestu dokumenti \u00fcles leida, tuleb esitada avaldus f\u00fc\u00fcsilise dokumendi kehtetuks tunnistamiseks.\nAvaldusele kirjuta:\n\n- isikuandmed\n- kontaktandmed\n- p\u00f5hjendus, miks tuleb dokument kehtetuks tunnistada\n\nAvaldus esita:\n\n- digiallkirjastatult e-posti teel aadressile\n- kirjalikult PPA teeninduses\n- k\u00e4sitsi allkirjastatult posti teel aadressile Politsei- ja Piirivalveamet, P\u00e4rnu mnt 139, Tallinn 15060\n\nKui sa taotled kohe uue dokumendi, tunnistatakse sinu kadunud v\u00f5i varastatud dokument selle alusel kehtetuks.", "imgurl": "", "title": "ID-kaart on kadunud v\u00f5i varastatud - Politsei- ja Piirivalveamet", "description": ". Kui su ID-kaart on kadunud, varastatud v\u00f5i kahtlustad, et keegi v\u00f5ib seda kuritarvitada, saad dokumendi sertifikaadid peatada. Peatatud sertifikaatidega ei saa kasutada e-teenuseid ega anda digiallkirja. Sertifikaatide peatamiseks saad helistada \u00f6\u00f6p\u00e4evaringselt numbrile 677 3377. Leidsin dokumendi \u00fcles. Kui sa leiad dokumendi \u00fcles, pead sertifika...", "source_url": "https://www.politsei.ee/et/id-kaart-on-kadunud-voi-varastatud"}}]