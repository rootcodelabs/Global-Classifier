[{"content": {"chunk": "Relvaloa vahetamine\nPead taotlema oma relvaloa vahetamist, kui sinu relvaluba on:\n\n- aegumas\n- kadunud\nPead taotlema uut digitaalset relvaluba, kui sinu relvaluba on:\n\n- k\u00f5lbmatuks muutunud\nPead taotlema andmete muutmist relvaloal, kui\n\n- sinu andmed on muutunud\n- relva hoiukoht on muutunud\n- v\u00f5\u00f5randad relvaloale kantud relva, aga ei soovi relvaloast loobuda\nRelvaloa kehtivust pikenda v\u00f5i muuda andmeid iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nVajaliku taotluse saad valida oma digitaalse relvaloa juurest.\nDigitaalse loa taotlemiseks mine sobivasse teenindusse ja v\u00f5ta kaasa:\n\n- isikut t\u00f5endav dokument\n- aeguva relvaloa puhul perearsti poolt v\u00e4ljastatud terviset\u00f5end, mis ei ole vanem kui 3 kuud\n- vahetamisele kuuluv relvaluba (kui see on v\u00e4ljastatud paberil)\n- jahitunnistuse v\u00f5i laskespordiorganisatsiooni liikmelisust t\u00f5endava dokumendi koopia\n- paralleelrelvaloa kehtivuse l\u00f5ppemise korral relvaomaniku kirjalik n\u00f5usolek\n\nPane t\u00e4hele, et relvaloa vahetamiseks tuleb dokumendid politsei- ja piirivalveametile esitada \u00f5igeaegselt:", "imgurl": "", "title": "Relvaloa vahetamine - Relvaluba f\u00fc\u00fcsilisele isikule - Politsei- ja Piirivalveamet", "description": "Pead taotlema oma relvaloa vahetamist, kui sinu relvaluba on:. aegumas. kadunud. Pead taotlema uut digitaalset relvaluba, kui sinu relvaluba on:. k\u00f5lbmatuks muutunud. Pead taotlema andmete muutmist relvaloal, kui. sinu andmed on muutunud. relva hoiukoht on muutunud. v\u00f5\u00f5randad relvaloale kantud relva, aga ei soovi relvaloast loobuda. Relvaloa kehtiv...", "source_url": "https://www.politsei.ee/et/juhend/relvaluba-fueuesilisele-isikule/relvaloa-vahetamine"}}, {"content": {"chunk": "- relvaloa v\u00f5i relvakandmisloa kehtivuse l\u00f5ppemise korral \u2013 v\u00e4hemalt kaks kuud enne kehtivuse l\u00f5ppemist\n- relvaloa v\u00f5i relvakandmisloa k\u00f5lbmatuks muutumise korral \u2013 vahetult p\u00e4rast loa k\u00f5lbmatuks muutumist\n- relva, relvaloa v\u00f5i relvakandmisloa omaja andmete v\u00f5i relvahoidla asukoha muutumise korral \u2013 seitsme t\u00f6\u00f6p\u00e4eva jooksul andmete v\u00f5i asukoha muutumisest arvates\n- relvaloa, relvakandmisloa v\u00f5i relva kaotsimineku v\u00f5i h\u00e4vimise korral \u2013 seitsme t\u00f6\u00f6p\u00e4eva jooksul relvaseaduse \u00a7 43 l\u00f5ikes 5 s\u00e4testatud otsuse k\u00e4ttesaamisest arvates\n- paralleelrelvaloa v\u00f5i relvakandmisloa vahetamise korral relvaloa vastu \u2013 kolme kuu jooksul loa kehtivuse l\u00f5ppemise p\u00e4evast arvates\nKui taotlust relvaloa vahetamiseks ei olnud m\u00f5juval p\u00f5hjusel v\u00f5imalik esitada relvaseaduses etten\u00e4htud t\u00e4htaja jooksul, siis tuleb esitada taotlus menetlust\u00e4htaja ennistamiseks. Loe t\u00e4psemalt haldusmenetluse seadusest (https://www.riigiteataja.ee/akt/123022011008?leiaKehtiv#para34) .", "imgurl": "", "title": "Relvaloa vahetamine - Relvaluba f\u00fc\u00fcsilisele isikule - Politsei- ja Piirivalveamet", "description": "Pead taotlema oma relvaloa vahetamist, kui sinu relvaluba on:. aegumas. kadunud. Pead taotlema uut digitaalset relvaluba, kui sinu relvaluba on:. k\u00f5lbmatuks muutunud. Pead taotlema andmete muutmist relvaloal, kui. sinu andmed on muutunud. relva hoiukoht on muutunud. v\u00f5\u00f5randad relvaloale kantud relva, aga ei soovi relvaloast loobuda. Relvaloa kehtiv...", "source_url": "https://www.politsei.ee/et/juhend/relvaluba-fueuesilisele-isikule/relvaloa-vahetamine"}}]