[{"content": {"chunk": "Relvasoetamisluba\nMilleks?\nF\u00fc\u00fcsiline isik v\u00f5ib relva soetada, omada ja vallata j\u00e4rgmistel eesm\u00e4rkidel:\n\n- jahipidamiseks\n- enese ja vara kaitseks\n- spordiga tegelemiseks (tegelemiseks spordialaga, kus on vaja kasutada piiratud k\u00e4ibega padrunisalvega tulirelva)\n- kutsealal tegutsemiseks\n- kollektsioneerimiseks\n- ajaloolise v\u00f5i kultuurilise s\u00fcndmuse etendamiseks\nKellele?\nRelva v\u00f5id soetada, kui oled Eesti Vabariigi kodanik v\u00f5i v\u00e4lismaalane, kellel on kehtiv Eesti elamisluba v\u00f5i kes elab Eestis elamis\u00f5iguse alusel. Relva v\u00f5id soetada alates 18-aastaselt, osade relvaliikide puhul alates 21-aastaselt, tingimusel, et Sulle on v\u00e4ljastatud Politsei- ja Piirivalveameti poolt relvaluba relvaliigile, mida soovid soetada. Teist liiki relva soetamise soovi korral alusta relvaloa taotlemisest.\nMillele?\nRelvasoetamisluba on vaja j\u00e4rgmiste relvade soetamiseks:\n\n- gaasirelvad, v.a gaasipihusti\n- \u00fcle 4,5 mm kaliibriga pneumorelvad\n- piiratud tsiviilk\u00e4ibega k\u00fclmrelvad\n- piiratud tsiviilk\u00e4ibega heitrelvad\n- piiratud tsiviilk\u00e4ibega tulirelvad\nRelvaseaduse \u00a720 (https://www.riigiteataja.ee/akt/116062017025?leiaKehtiv#para20) leiad nimekirja relvadest, mis on tsiviilk\u00e4ibes keelatud.\nLoe relvaseadusest t\u00e4psemalt, millised n\u00f5uded on:\n\n- relvaomanikule ( relvaseaduse \u00a729 (https://www.riigiteataja.ee/akt/116062017025?leiaKehtiv#para29) )\n- relva hoiutingimustele ( relvaseaduse \u00a745 ja \u00a746 (https://www.riigiteataja.ee/akt/116062017025?leiaKehtiv#para45) )", "imgurl": "", "title": "Relvasoetamisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Milleks?. F\u00fc\u00fcsiline isik v\u00f5ib relva soetada, omada ja vallata j\u00e4rgmistel eesm\u00e4rkidel:. jahipidamiseks. enese ja vara kaitseks. spordiga tegelemiseks (tegelemiseks spordialaga, kus on vaja kasutada piiratud k\u00e4ibega padrunisalvega tulirelva). kutsealal tegutsemiseks. kollektsioneerimiseks. ajaloolise v\u00f5i kultuurilise s\u00fcndmuse etendamiseks. Kellele?. ...", "source_url": "https://www.politsei.ee/et/juhend/relvaluba-fueuesilisele-isikule/relvasoetamisluba"}}, {"content": {"chunk": "Kahe relva puhul peab olema relvakapp ( siseministri m\u00e4\u00e4rus (https://www.riigiteataja.ee/akt/12819852?leiaKehtiv) )\nRelvasoetamisloa taotlemine iseteeninduses\nRelvasoetamisluba taotle iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\nKui oled esmataotleja, alusta relvaloa taotlemisest. Kui relvaluba on v\u00e4ljastatud, saad iseteeninduses taotleda soetamisloa.\nLaadi taotlusele \u00fcles vajalike dokumentide koopiad:\n\n- jahitunnistus, kui vajad relva jahipidamiseks\n- spordiorganisatsiooni liikmelisust t\u00f5endav dokument, kui vajad relva spordialaga tegelemiseks\nRelvasoetamisloa taotlemine teeninduses\nTaotlust teeninduses esitades tasu enne teenindusse minemist riigil\u00f5iv.\nTeenindusse minnes v\u00f5ta kaasa:\n\n- isikut t\u00f5endav dokument\n- jahitunnistus, kui vajad relva jahipidamiseks\n- spordiorganisatsiooni liikmelisust t\u00f5endav dokument, kui vajad relva spordialaga tegelemiseks\n- kollektsioneerimisluba, kui soovid relva soetada kollektsiooni tarbeks\nRelvasoetamisloa andmist v\u00e4listavad asjaolud\nHiljemalt kahe kuu jooksul kontrollib menetleja relvasoetamisloa andmist v\u00e4listavaid asjaolusid ( relvaseaduse \u00a736 (https://www.riigiteataja.ee/akt/13166920#para41) ), muuhulgas:", "imgurl": "", "title": "Relvasoetamisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Milleks?. F\u00fc\u00fcsiline isik v\u00f5ib relva soetada, omada ja vallata j\u00e4rgmistel eesm\u00e4rkidel:. jahipidamiseks. enese ja vara kaitseks. spordiga tegelemiseks (tegelemiseks spordialaga, kus on vaja kasutada piiratud k\u00e4ibega padrunisalvega tulirelva). kutsealal tegutsemiseks. kollektsioneerimiseks. ajaloolise v\u00f5i kultuurilise s\u00fcndmuse etendamiseks. Kellele?. ...", "source_url": "https://www.politsei.ee/et/juhend/relvaluba-fueuesilisele-isikule/relvasoetamisluba"}}, {"content": {"chunk": "- narkootiliste ja ps\u00fchhotroopsete ainete kasutamisest tingitud ps\u00fc\u00fchika- v\u00f5i k\u00e4itumish\u00e4ired\n- raskekujuline ps\u00fc\u00fchikah\u00e4ire\n- f\u00fc\u00fcsiline puue, mis takistab taotletava relva \u00f5iget k\u00e4sitsemist\n- kaitsev\u00e4eteenistusest k\u00f5rvale hoidumine\n- piiratud teov\u00f5ime ja eestkostel olemine\n- kriminaalkaristus\n- eluviis ja k\u00e4itumine\n- relva hoiutingimuste relvaseaduse n\u00f5uetele vastamine\nP\u00e4rast relvasoetamisloa taotlemist\nRelvasoetamisluba kehtib 3 kuud. Kui selle aja jooksul ei \u00f5nnestu soovitud relva soetada, esita kindlasti enne kehtivusaja l\u00f5ppu relvasoetamisloa pikendamise taotlus.\nPaberil soetamisloaga soetatud relva pead seitsme t\u00f6\u00f6p\u00e4eva jooksul registreerima elu- v\u00f5i asukohaj\u00e4rgses Politsei- ja Piirivalveameti teeninduses ja taotlema relvaluba. Relva m\u00fc\u00fcja poolt t\u00e4idetud relvasoetamisloa alusel registreerimisel ei ole vaja relva ette n\u00e4idata.\nAlates 26. veebruarist 2019 v\u00e4ljastatud digitaalse soetamisloa alusel relvakauplusest ostetav relv kantakse kohe ka relvaloale.", "imgurl": "", "title": "Relvasoetamisluba - Relvaluba f\u00fc\u00fcsilisele isikule - Politsei- ja Piirivalveamet", "description": "Milleks?. F\u00fc\u00fcsiline isik v\u00f5ib relva soetada, omada ja vallata j\u00e4rgmistel eesm\u00e4rkidel:. jahipidamiseks. enese ja vara kaitseks. spordiga tegelemiseks (tegelemiseks spordialaga, kus on vaja kasutada piiratud k\u00e4ibega padrunisalvega tulirelva). kutsealal tegutsemiseks. kollektsioneerimiseks. ajaloolise v\u00f5i kultuurilise s\u00fcndmuse etendamiseks. Kellele?. ...", "source_url": "https://www.politsei.ee/et/juhend/relvaluba-fueuesilisele-isikule/relvasoetamisluba"}}]