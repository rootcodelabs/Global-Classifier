[{"content": {"chunk": "Taotlemine iseteeninduses\n(https://etaotlus.politsei.ee/vid/login)\nIseteeninduses saad v\u00e4lismaalase passi taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud.\nIseteeninduses dokumendi taotlemisel saad kasutada kuni 183 p\u00e4eva jooksul enne seda teeninduse digikioskis tehtud:\n\n- pilti\n- s\u00f5rmej\u00e4lgi\n- allkirjan\u00e4idist\nDigikioski kasutamisel pead sisestama oma isikukoodi.\nIseteeninduses saad taotleda:\n\n- korduvat v\u00e4lismaalase passi t\u00e4iskasvanule\n- v\u00e4lismaalase passi alaealisele lapsele\nKui tegemist on v\u00e4lisriigis s\u00fcndinud lapsega, peab iseteeninduse kasutamiseks olema lapse s\u00fcnd kantud rahvastikuregistrisse.\nIseteeninduses passi taotlemiseks on vaja:", "imgurl": "", "title": "Taotlemine iseteeninduses - V\u00e4lismaalase passi taotlemine lapsele - Politsei- ja Piirivalveamet", "description": ". Iseteeninduses saad v\u00e4lismaalase passi taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud. Iseteeninduses dokumendi taotlemisel saad kasutada kuni 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. Digikioski kasutamisel pead sisestama oma isikukoodi. Iseteeninduses saad taotleda:. kor...", "source_url": "https://www.politsei.ee/et/juhend/vaelismaalase-passi-taotlemine-lapsele/taotlemine-iseteeninduses"}}, {"content": {"chunk": "- elamisloakaarti koos ID-kaardi lugejaga, mobiil-ID v\u00f5i internetipanka\n- elamisloakaardi v\u00f5i mobiil-ID PIN-koode\n- n\u00f5uetele vastavat digitaalset dokumendifotot\n- interneti\u00fchendusega arvutit\n- uusimat versiooni ID-tarkvarast\nRiigil\u00f5ivud alates 1. jaanuar 2025\nV\u00e4lismaalase pass\nAlla 18-aastase lapse v\u00e4lismaalase passi riigil\u00f5iv on iseteeninduses taotlemisel 20 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ja v\u00e4lismaalase passi riigil\u00f5iv on iseteeninduses taotlemisel 20 \u20ac. Soodustuse saamiseks tuleb teeninduses esitada puuet t\u00f5endav dokument.\nV\u00e4lismaalase passi taotlemisel kiirkorras on riigil\u00f5iv 250 \u20ac.\nElamisloakaart ja v\u00e4lismaalase pass\nElamisloakaardi ja v\u00e4lismaalase passi riigil\u00f5iv on iseteeninduses taotlemisel 35 \u20ac.\n\u00dcldtingimustel Eesti vanaduspensioni ikka j\u00f5udnule on elamisloakaardi ja v\u00e4lismaalase passi riigil\u00f5iv iseteeninduses taotlemisel 35 \u20ac.\nKeskmise, raske v\u00f5i s\u00fcgava puudega inimesel on \u00f5igus soodustusele ning elamisloakaardi ja v\u00e4lismaalase passi riigil\u00f5iv on iseteeninduses taotlemisel 35 \u20ac.\nJuhul, kui valid dokumendi k\u00e4ttesaamise kohaks kaupluse, on riigil\u00f5iv vastavalt 10 eurot v\u00f5i 5 eurot soodsam (t\u00e4ishind / soodustatud grupid).", "imgurl": "", "title": "Taotlemine iseteeninduses - V\u00e4lismaalase passi taotlemine lapsele - Politsei- ja Piirivalveamet", "description": ". Iseteeninduses saad v\u00e4lismaalase passi taotleda kui elamisloa kehtivuse l\u00f5puni on j\u00e4\u00e4nud rohkem kui 6 kuud. Iseteeninduses dokumendi taotlemisel saad kasutada kuni 183 p\u00e4eva jooksul enne seda teeninduse digikioskis tehtud:. pilti. s\u00f5rmej\u00e4lgi. allkirjan\u00e4idist. Digikioski kasutamisel pead sisestama oma isikukoodi. Iseteeninduses saad taotleda:. kor...", "source_url": "https://www.politsei.ee/et/juhend/vaelismaalase-passi-taotlemine-lapsele/taotlemine-iseteeninduses"}}]