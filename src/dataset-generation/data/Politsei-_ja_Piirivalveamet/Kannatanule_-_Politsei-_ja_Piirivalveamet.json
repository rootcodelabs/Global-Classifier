[{"content": {"chunk": "Kuriteo ohvriks langedes tuleb sellest v\u00f5imalikult kiiresti teatada politseile ja k\u00e4ituda vastavalt sealt saadud juhistele. Kuriteos\u00fcndmusest teata politseile:\n\n\n\n- helistades tasuta l\u00fchinumbril 112 (https://www.politsei.ee/et/haedaabinumber-112)\n- saada s\u00fc\u00fcteoteade e-avaldusega (https://www2.politsei.ee/et/teenused/politseile-avalduse-esitamine.dot)\n- minnes kohale l\u00e4himasse politseiasutusse (https://www.politsei.ee/et/asukohad/politseijaoskonnad)\nPolitsei reageerib k\u00f5igile v\u00e4ljakutsetele v\u00f5imalikult kiiresti, kuid esmaj\u00e4rjekorras teenindatakse alati kiiret reageerimist n\u00f5udvaid v\u00e4ljakutseid, n\u00e4iteks kui:\n\n\n- kuritegu toimus vahetult enne teadet ja selle toimepanijad pole j\u00f5udnud s\u00fcndmuskohast kuigi kaugele\n- kuritegu on hetkel veel toimumas\n- tegemist on raske isikuvastase kuriteoga\nKuidas k\u00e4ituda s\u00fcndmuskohal:\n\n\n- p\u00fc\u00fca s\u00e4ilitada s\u00fcndmuskoht politsei saabumiseni v\u00f5imalikult puutumatuna\n- j\u00e4ta meelde v\u00f5i pane kirja v\u00f5imalike kahtlustatavate ja tunnistajate andmed ning edasta need politseile\n- ole t\u00e4helepanelik ja \u00fctle oma kahtlused edasi politseile\nMida kiirem on politsei poole p\u00f6\u00f6rdumine ja mida paremini on s\u00e4ilinud kuriteo toimepanemise s\u00fcndmuskoht, seda t\u00f5en\u00e4olisem on kurjategijate kindlakstegemine ja nende s\u00fc\u00fc t\u00f5endamine.\n\n\nS\u00e4ilita s\u00fcndmuskoha puutumatus!", "imgurl": "", "title": "Kannatanule - Politsei- ja Piirivalveamet", "description": ". Kuriteo ohvriks langedes tuleb sellest v\u00f5imalikult kiiresti teatada politseile ja k\u00e4ituda vastavalt sealt saadud juhistele. Kuriteos\u00fcndmusest teata politseile:. helistades tasuta l\u00fchinumbril 112. saada s\u00fc\u00fcteoteade e-avaldusega. minnes kohale l\u00e4himasse politseiasutusse. Politsei reageerib k\u00f5igile v\u00e4ljakutsetele v\u00f5imalikult kiiresti, kuid esmaj\u00e4rje...", "source_url": "https://www.politsei.ee/et/kannatanule"}}, {"content": {"chunk": "S\u00e4ilita s\u00fcndmuskoha puutumatus!\n\nKorterivarguse puhul \u00e4ra liigu s\u00fcndmuskohal ringi ning \u00e4ra alusta kohe toa koristamist - seal v\u00f5ib olla j\u00e4lgi, mis v\u00f5ivad viia asja lahendamiseni ja mida sa ise ei pruugi m\u00e4rgata ning v\u00f5id rikkuda. Samas katsu s\u00e4ilitada puutumatuna ka elukoha \u00fcmbrus - ka maas v\u00f5i koridoris v\u00f5ivad olla olulised j\u00e4ljed.\nAutost varguse puhu- \u00e4ra liigu s\u00fcndmuskohal ringi ning \u00e4ra alusta kohe auto koristamist, samas katsu s\u00e4ilitada puutumatuna ka auto \u00fcmbrus - ka maas v\u00f5ivad olla olulised j\u00e4ljed.\nAuto-, korteri- vm varguse korral - kui sa just pead midagi puudutama (t\u00f5stma midagi maast \u00fcles, avama uksi), siis katsu seda teha kinnastatud k\u00e4ega, et mitte h\u00e4vitada v\u00f5imalikke t\u00f5endeid (DNA, s\u00f5rmej\u00e4lg vm).\nKui sul on varastati rahakott, mobiiltelefon - v\u00f5ta kohe \u00fchendust oma pangaga/mobiilsideoperaatoriga ning sulge panga- ja telefonikaardid.\nJ\u00e4ta meelde v\u00f5i pane kirja v\u00f5imalike kahtlustatavate ja tunnistajate andmed ning edasta need politseile.\nKui sulle pakutakse midagi tagasi osta (auto, mobiiltelefon, dokumendid jms), tuleb sellest kohe teavitada politseid, kes annab (olenevalt olukorrast) edasised k\u00e4itumisjuhised, mida kodulehel avalikustada ei saa. \u00c4ra mitte mingil juhul asu koost\u00f6\u00f6le kurjategijatega ning \u00e4ra lase ennast veenda/m\u00f5jutada kurjategijate \u00e4hvardustest jm m\u00f5jutusvahenditest. Politseinike aitamiseks p\u00fc\u00fca teha j\u00e4rgmist:", "imgurl": "", "title": "Kannatanule - Politsei- ja Piirivalveamet", "description": ". Kuriteo ohvriks langedes tuleb sellest v\u00f5imalikult kiiresti teatada politseile ja k\u00e4ituda vastavalt sealt saadud juhistele. Kuriteos\u00fcndmusest teata politseile:. helistades tasuta l\u00fchinumbril 112. saada s\u00fc\u00fcteoteade e-avaldusega. minnes kohale l\u00e4himasse politseiasutusse. Politsei reageerib k\u00f5igile v\u00e4ljakutsetele v\u00f5imalikult kiiresti, kuid esmaj\u00e4rje...", "source_url": "https://www.politsei.ee/et/kannatanule"}}, {"content": {"chunk": "- p\u00fc\u00fca meelde j\u00e4tta kurjategija tundem\u00e4rgid\n- kui kurjategija oli autoga, p\u00fc\u00fca meelde j\u00e4tta selle mark, v\u00e4rv, registreerimisnumber v\u00f5i m\u00f5ni eritunnus\n- avalduse kirjutamiseks ei ole vaja politseijaoskonda minna. Kui soovid, v\u00f5idakse sind \u00fcle kuulata su enda kodus\n- seksuaalkuriteo ohvriks langedes v\u00e4ldi enda pesemist, puhastamist enne vajalike asit\u00f5endite fikseerimist\n- uute asjaolude ilmnemisel edasta need kindlasti politseile\nAvalduse esitamisel:\n\n\n- lisa avaldusele kindlasti oma kontakt- ja sideandmed (nimi, isikukood, elukoht, telefon), nii saab politsei vajadusel \u00fchendust v\u00f5tta\n- esita v\u00f5imalikult palju asjaga seotud dokumentide koopiaid (eriti, kui oled sattunud kelmuse ohvriks, sama kehtib ka enamiku muude majanduskuritegude kohta). Ole valmis esitama originaaldokumente.\n- pane avaldusse kirja nii palju asjaga seotud kuup\u00e4evi, kellaaegu, isikute nimesid ja kontaktandmeid, kui v\u00e4hegi v\u00f5imalik. Fakte pole kunagi liiga palju.\n- katsu IT-alase v\u00f5i IT-vahendi abil sooritatud kuriteo ohvriks langedes salvestada v\u00f5imalikult palju infot (e-kirjavahetus, pakkumine internetioksjonil, pakkuja andmed, tehingu tegemise kinnitus jne) andmekandjale (arvuti k\u00f5vakettale, m\u00e4lupulgale vm). Eriti hea, kui saaksid v\u00e4ljatr\u00fckid lisada avaldusele;\n- j\u00e4ta meelde v\u00f5i pane kirja v\u00f5imalike kahtlustatavate ja tunnistajate andmed ning edasta need politseile.\n\n\n\n- Ohvriabi (https://www2.politsei.ee/et/nouanded/ohvriabi/)\n- Kuriteoennetus (http://www.kuriteoennetus.ee)\n- Kuriteoohvri infoleht (https://www.just.ee/sites/www.just.ee/files/kuriteoohvrite_infoleht_13.02.2019.pdf)", "imgurl": "", "title": "Kannatanule - Politsei- ja Piirivalveamet", "description": ". Kuriteo ohvriks langedes tuleb sellest v\u00f5imalikult kiiresti teatada politseile ja k\u00e4ituda vastavalt sealt saadud juhistele. Kuriteos\u00fcndmusest teata politseile:. helistades tasuta l\u00fchinumbril 112. saada s\u00fc\u00fcteoteade e-avaldusega. minnes kohale l\u00e4himasse politseiasutusse. Politsei reageerib k\u00f5igile v\u00e4ljakutsetele v\u00f5imalikult kiiresti, kuid esmaj\u00e4rje...", "source_url": "https://www.politsei.ee/et/kannatanule"}}]