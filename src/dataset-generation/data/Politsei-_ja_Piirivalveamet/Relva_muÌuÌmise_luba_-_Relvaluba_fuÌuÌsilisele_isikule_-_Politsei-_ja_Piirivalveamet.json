[{"content": {"chunk": "Relva m\u00fc\u00fcmise luba\nRelva m\u00fc\u00fcmine ehk v\u00f5\u00f5randamine t\u00e4hendab relva omandi\u00f5iguse \u00fcleandmist teisele inimesele v\u00f5i juriidilisele isikule.\nRelva omaniku v\u00f5i valdajana v\u00f5id relva m\u00fc\u00fca:\n\n- inimesele, kellel on vastava relva soetamisluba\n- komisjonim\u00fc\u00fcgi korras relvade m\u00fc\u00fcgi tegevusluba omava ettev\u00f5tte vahendusel\n- relvade m\u00fc\u00fcgi, valmistamise, \u00fcmbertegemise v\u00f5i parandamise tegevusluba omavale ettev\u00f5ttele\n\nRelva m\u00fc\u00fcmise luba ei saa taotleda relva paralleelloa alusel kasutaja.\nRelva m\u00fc\u00fcmise luba taotle iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\n\nTaotluse esitamiseks mine sobivasse teenindusse ja v\u00f5ta kaasa:\n\n- isikut t\u00f5endav dokument\n- vajadusel relva omamise seaduslikkust t\u00f5endav dokument (n\u00e4iteks p\u00e4rimistunnistus)", "imgurl": "", "title": "Relva m\u00fc\u00fcmise luba - Relvaluba f\u00fc\u00fcsilisele isikule - Politsei- ja Piirivalveamet", "description": ". Relva m\u00fc\u00fcmine ehk v\u00f5\u00f5randamine t\u00e4hendab relva omandi\u00f5iguse \u00fcleandmist teisele inimesele v\u00f5i juriidilisele isikule. Relva omaniku v\u00f5i valdajana v\u00f5id relva m\u00fc\u00fca:. inimesele, kellel on vastava relva soetamisluba. komisjonim\u00fc\u00fcgi korras relvade m\u00fc\u00fcgi tegevusluba omava ettev\u00f5tte vahendusel. relvade m\u00fc\u00fcgi, valmistamise, \u00fcmbertegemise v\u00f5i parandamise teg...", "source_url": "https://www.politsei.ee/et/juhend/relvaluba-fueuesilisele-isikule/relva-muumise-luba"}}]