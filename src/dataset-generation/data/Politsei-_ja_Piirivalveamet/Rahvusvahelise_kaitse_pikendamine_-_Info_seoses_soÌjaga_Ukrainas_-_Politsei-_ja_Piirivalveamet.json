[{"content": {"chunk": "Rahvusvahelise kaitse pikendamine\nKuidas saab rahvusvahelist kaitset pikendada?\nRahvusvahelise kaitse elamisloa pikendamise taotluse saab esitada PPA iseteeninduses aadressil asylum.politsei.ee (https://asylum.politsei.ee/) kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud. Elamisloa pikendamise taotlust ei saa esitada posti ega e-posti teel.\nDokumendid:", "imgurl": "", "title": "Rahvusvahelise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": "Kuidas saab rahvusvahelist kaitset pikendada?. Rahvusvahelise kaitse elamisloa pikendamise taotluse saab esitada PPA iseteeninduses aadressil asylum. politsei. ee kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud. Elamisloa pikendamise taotlust ei saa esitada posti ega e-posti teel. Dokumendid:. Taotlusankeet rahvusvahelise kaitse pikend...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-pikendamine"}}, {"content": {"chunk": "- Taotlusankeet rahvusvahelise kaitse pikendamiseks (/files/dokumendid/ankeedid/2024_6/rvk-pikendamine-2013-09-19.pdf?0d4ae62793)\n- Andmed l\u00e4hedaste ja pereliikmete kohta (/files/dokumendid/ankeedid/2024_6/pereliikmed-alates-06.06.2024-est.pdf?29d6b2bb3a)\nIseteeninduskeskkonnas taotluse esitamise j\u00e4rel saadetakse taotluse esitanu e-posti aadressile kinnitus selle kohta, et tema taotlus on vastu v\u00f5etud. E-kiri saadetakse ka siis kui pikendatud elamisloakaart on valminud ja sellele saab enda poolt valitud PPA teenindusse j\u00e4rele minna.\nRahvusvahelise kaitse elamisloa pikendamise taotluse saab esitada ka neli kuud enne t\u00e4htajalise elamisloa kehtivusaja l\u00f5ppu Politsei- ja Piirivalveameti l\u00e4himas teeninduses. (https://www.politsei.ee/et/asukohad/teenindused)\nRahvusvahelise kaitse pikendamiseks teenindussaalis on vajalik endale broneerida aeg. (https://broneering.politsei.ee/)\nEelnevalt aega broneerimata ei ole rahvusvahelise kaitse elamisloa pikendamine v\u00f5imalik.\nPalju rahvusvahelise kaitse pikendamine maksab?\n1. jaanuarist 2025 on rahvusvahelise kaitse pikendamisel elamisloakaardi v\u00e4ljastamise riigil\u00f5iv alates 18. eluaastast 70 eurot. Alla 18-aastastele, vanaduspensioni ikka j\u00f5udnutele ja keskmise, raske v\u00f5i s\u00fcgava puudega isikutele 30 eurot.\nTaotlemisel tuleb m\u00e4rkida, millises PPA teeninduses soovitakse oma uus elamisloakaart k\u00e4tte saada. Kui p\u00e4rast taotluse esitamist soovitakse muuta dokumendi k\u00e4ttesaamiskohta, tuleb selle eest maksta.\nRiigil\u00f5iv tuleb tasuda enne taotluse esitamist.\nRiigil\u00f5ivu tasumiseks vajalik info:", "imgurl": "", "title": "Rahvusvahelise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": "Kuidas saab rahvusvahelist kaitset pikendada?. Rahvusvahelise kaitse elamisloa pikendamise taotluse saab esitada PPA iseteeninduses aadressil asylum. politsei. ee kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud. Elamisloa pikendamise taotlust ei saa esitada posti ega e-posti teel. Dokumendid:. Taotlusankeet rahvusvahelise kaitse pikend...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-pikendamine"}}, {"content": {"chunk": "- Saaja: Rahandusministeerium\n- SEB: EE891010220034796011\n- Swedbank: EE932200221023778606\n- Luminor Bank: EE701700017001577198\n- LHV Pank: EE777700771003813400\n- Viitenumber: 2900082443\nMillal saab rahvusvahelise kaitse pikendamist taotleda?\n\nJuhul, kui rahvusvahelise kaitse elamisluba on juba kehtetuks muutunud, siis tuleb selle uuendamiseks broneerida aeg (https://broneering.politsei.ee/) ning minna PPA teenindusse.\nKas rahvusvahelise kaitse pikendamine on kohustuslik?\nRahvusvahelise kaitse omamine ega pikendamine ei ole kohustuslik. K\u00f5ikidel Ukraina kodanikel on \u00f5igus Eestis edasi viibida ja elada ka ilma rahvusvahelist kaitset taotlemata, kuid sel juhul puuduvad elamisloaga kaasnevad sotsiaalsed garantiid.\nKas v\u00f5in oma Ukraina passiga s\u00f5ita Eestist Venemaale?\nRahvusvahelise kaitse all olevatel inimestel on keelatud Venemaale reisida. Rahvusvaheline kaitse on Ukraina kodanikele antud just kaitseks Venemaa tegevuse eest ning vabatahtlikult Venemaal k\u00e4imine on aluseks rahvusvahelise kaitse t\u00fchistamiseks.", "imgurl": "", "title": "Rahvusvahelise kaitse pikendamine - Info seoses s\u00f5jaga Ukrainas - Politsei- ja Piirivalveamet", "description": "Kuidas saab rahvusvahelist kaitset pikendada?. Rahvusvahelise kaitse elamisloa pikendamise taotluse saab esitada PPA iseteeninduses aadressil asylum. politsei. ee kui elamisloa kehtivuse l\u00f5puni on j\u00e4\u00e4nud v\u00e4hem kui neli kuud. Elamisloa pikendamise taotlust ei saa esitada posti ega e-posti teel. Dokumendid:. Taotlusankeet rahvusvahelise kaitse pikend...", "source_url": "https://www.politsei.ee/et/juhend/info-seoses-ukraina-sojaga/rahvusvahelise-kaitse-pikendamine"}}]