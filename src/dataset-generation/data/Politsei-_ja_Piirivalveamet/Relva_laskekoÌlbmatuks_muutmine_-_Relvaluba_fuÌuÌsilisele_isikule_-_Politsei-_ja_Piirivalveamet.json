[{"content": {"chunk": "Relva laskek\u00f5lbmatuks muutmine\nRelva laskek\u00f5lbmatuks muutmiseks t\u00f6\u00f6deldakse relva nii, et sellega ei saa enam lasta.\nRelva laskek\u00f5lbmatuks muutmiseks ja laskek\u00f5lbmatuse n\u00f5uetele vastavuse kontrollimiseks on vaja vastavat tegevusluba.\nP\u00e4rast relva laskek\u00f5lbmatuks muutmist v\u00f5i laskek\u00f5lbmatuse n\u00f5uetele vastavuse tuvastamist tunnistab Politsei- ja Piirivalveamet relva laskek\u00f5lbmatuks ja v\u00e4ljastab seda kinnitava t\u00f5endi.\nEnne taotlemist\nEeldab eelnevat kokkulepet relvameistriga, kes relva laskek\u00f5lbmatuks muudab, sest luba v\u00e4ljastatakse konkreetsele tegevusluba omavale isikule.\nRelva laskek\u00f5lbmatuks muutmise taotlemine iseteeninduses\nRelva laskek\u00f5lbmatuks muutmist taotle iseteeninduses relvataotlus.politsei.ee (https://relvataotlus.politsei.ee) .\nSoovitame iseteenindust kasutada Google Chrome'i veebilehitsejaga.\nRiigil\u00f5ivu saad tasuda iseteeninduses pangalingi kaudu.\nRelva laskek\u00f5lbmatuks muutmise taotlemine teeninduses\nEnne teeninduses relva laskek\u00f5lbmatuks muutmise taotluse esitamist tasu riigil\u00f5iv.\nTaotluse esitamiseks mine sobivasse teenindusse ja v\u00f5ta kaasa:", "imgurl": "", "title": "Relva laskek\u00f5lbmatuks muutmine - Relvaluba f\u00fc\u00fcsilisele isikule - Politsei- ja Piirivalveamet", "description": "Relva laskek\u00f5lbmatuks muutmiseks t\u00f6\u00f6deldakse relva nii, et sellega ei saa enam lasta. Relva laskek\u00f5lbmatuks muutmiseks ja laskek\u00f5lbmatuse n\u00f5uetele vastavuse kontrollimiseks on vaja vastavat tegevusluba. P\u00e4rast relva laskek\u00f5lbmatuks muutmist v\u00f5i laskek\u00f5lbmatuse n\u00f5uetele vastavuse tuvastamist tunnistab Politsei- ja Piirivalveamet relva laskek\u00f5lbmatuk...", "source_url": "https://www.politsei.ee/et/juhend/relvaluba-fueuesilisele-isikule/relva-laskekolbmatuks-muutmine"}}, {"content": {"chunk": "- isikut t\u00f5endav dokument\nP\u00e4rast taotlemist\nRelva laskek\u00f5lbmatuks muutmise luba kehtib 1 kuu. Kui selle aja jooksul ei ole v\u00f5imalik luba kasutada, esita enne loa kehtivust\u00e4htaja m\u00f6\u00f6dumist Politsei- ja Piirivalveametile loa pikendamise taotlus. Uut riigil\u00f5ivu tasuma ei pea.\nRelva laskek\u00f5lbmatuse n\u00f5uetele vastavus\n30 p\u00e4eva jooksul laskek\u00f5lbmatuks muudetud relva Eestisse toomise p\u00e4evast arvates pead esitama taotluse relva laskek\u00f5lbmatusn\u00f5uetele vastavuse tuvastamiseks.\nEnne taotlemist\nEnne taotluse esitamist tasu riigil\u00f5iv.\nRelva laskek\u00f5lbmatuse n\u00f5uetele vastavuse tuvastamise taotlemine\nTaotluse esitamiseks mine sobivasse teenindusse v\u00f5i esita digitaalselt allkirjastatud taotlus e-posti teel: .\nTeenindusse kohale minnes v\u00f5ta kaasa:\n\n- isikut t\u00f5endav dokument\n- relva liigi ja markeeringu andmed\n- teises riigis laskek\u00f5lbmatu relva kohta v\u00e4lja antud t\u00f5endi koopia (selle olemasolul)", "imgurl": "", "title": "Relva laskek\u00f5lbmatuks muutmine - Relvaluba f\u00fc\u00fcsilisele isikule - Politsei- ja Piirivalveamet", "description": "Relva laskek\u00f5lbmatuks muutmiseks t\u00f6\u00f6deldakse relva nii, et sellega ei saa enam lasta. Relva laskek\u00f5lbmatuks muutmiseks ja laskek\u00f5lbmatuse n\u00f5uetele vastavuse kontrollimiseks on vaja vastavat tegevusluba. P\u00e4rast relva laskek\u00f5lbmatuks muutmist v\u00f5i laskek\u00f5lbmatuse n\u00f5uetele vastavuse tuvastamist tunnistab Politsei- ja Piirivalveamet relva laskek\u00f5lbmatuk...", "source_url": "https://www.politsei.ee/et/juhend/relvaluba-fueuesilisele-isikule/relva-laskekolbmatuks-muutmine"}}]