[{"content": {"chunk": "Loodusesse minnes\n\n- \nTeavita alati l\u00e4hedasi v\u00f5i naabreid, kuhu plaanid minna ja millal tagasi tulla\n- \nKui l\u00e4hedastel on ligip\u00e4\u00e4s sinu elukohale, j\u00e4ta koju n\u00e4htavasse kohta teade, kuhu t\u00e4pselt ja millal l\u00e4ksid\n- \nRiietu vastavalt ilmastikule ning kanna v\u00f5imalikult erksav\u00e4rvilisi riideid\n- \nV\u00f5ta kaasa laetud akuga mobiiltelefon ning pane see suletavasse taskusse v\u00f5i n\u00f6\u00f6riga kaela, kust see kaduma ei l\u00e4he\n- \nV\u00f5ta kaasa pisut s\u00f6\u00f6gi- ja joogitagavara (n\u00e4iteks vesi, kommid, k\u00fcpsised)\n- \nV\u00f5ta kaasa taskulamp ja tikud\n- \nKui kasutad ravimeid, v\u00f5ta kaasa ravimid\n- \nJ\u00e4ta meelde metsa sisenemise koht ning v\u00f5imalusel m\u00e4rgista see m\u00f5ne riideriba v\u00f5i lindiga.\n\n- \nKutsu abi h\u00e4daabinumbril 112. Abi kutsumiseks ei pea olema k\u00f5neaega \u2013 h\u00e4daabinumbrile helistamine on tasuta.\n- \nKui telefon n\u00e4itab, et levi ei ole, eemaldage telefonist SIM kaart. Sellisel juhul otsib telefon l\u00e4himat k\u00f5neoperaatorit.\n- \nKui olete v\u00e4sinud v\u00f5i ei tunne ennast h\u00e4sti, \u00e4rge liikuge pikemalt ringi. Istuge lagedamale alale, siis on ka otsijatel teid kergem leida.", "imgurl": "", "title": "Loodusesse minnes - Eksinud ja teadmata kadunud - Politsei- ja Piirivalveamet", "description": "Eksimise v\u00e4ltimiseks looduses v\u00f5i maastikul:. Teavita alati l\u00e4hedasi v\u00f5i naabreid, kuhu plaanid minna ja millal tagasi tulla. Kui l\u00e4hedastel on ligip\u00e4\u00e4s sinu elukohale, j\u00e4ta koju n\u00e4htavasse kohta teade, kuhu t\u00e4pselt ja millal l\u00e4ksid. Riietu vastavalt ilmastikule ning kanna v\u00f5imalikult erksav\u00e4rvilisi riideid. V\u00f5ta kaasa laetud akuga mobiiltelefon ni...", "source_url": "https://www.politsei.ee/et/juhend/eksinud-ja-teadmata-kadunud/loodusesse-minnes"}}, {"content": {"chunk": "Kui teie eakal l\u00e4hedasel on m\u00e4luprobleeme, mis v\u00f5ivad tingida eksimise, m\u00f5elge ennetavalt j\u00e4rgmisele:\nM\u00e4luh\u00e4iretega inimesel v\u00f5iks toeks olla l\u00e4hedane, kes saab teda aidata igap\u00e4evatoimingute juures, aga v\u00f5imalusel hoida eemal ka ohtudest v\u00f5i ohtu sattumisest. Kui l\u00e4hedased ei saa m\u00e4luprobleemidega inimest pidevalt aidata, saab abi otsida erinevate tugis\u00fcsteemide, n\u00e4iteks omavalitsuse sotsiaalt\u00f6\u00f6taja kaudu.\nOhu ennetamiseks ja ootamatult kodust lahkunud eaka l\u00e4hedase turvalisuse tagamiseks on \u00fcheks v\u00f5imaluseks panna tema \u00fcleriiete taskusse positsioneerimisseade (nt https://www.medi.ee/muud-abivahendid/positsioneerija-yepzon/ (https://www.medi.ee/muud-abivahendid/positsioneerija-yepzon/) ), mille plussiks on n\u00e4dalaid kestev aku. Kui eakale inimesele on soetatud mobiiltelefon, mis netiv\u00f5rgus ja GPSiga, saab vastava \u00e4piga selle telefoni ja telefoni omaniku liikumist samamoodi j\u00e4lgida. Seda aga \u00fcksnes siis, kui eakas m\u00e4rkab ekslema minnes telefoni kaasa v\u00f5tta. Positsioneerimisv\u00f5imalus ei v\u00e4lista k\u00fcll eksimist, ent v\u00f5imaldab v\u00e4hemasti kiirelt l\u00e4hedastel endil selgusele saada, kus abivajaja v\u00f5ib liikuda. Olgugi, et eakate puhul hinnatakse nende liikumisv\u00f5imekust tihti madalaks, on politsei kogemused kinnitanud, et nad v\u00f5ivad v\u00e4ga vapralt v\u00f5tta pikki vahemaid, isegi k\u00fcmneid kilomeetreid.", "imgurl": "", "title": "Loodusesse minnes - Eksinud ja teadmata kadunud - Politsei- ja Piirivalveamet", "description": "Eksimise v\u00e4ltimiseks looduses v\u00f5i maastikul:. Teavita alati l\u00e4hedasi v\u00f5i naabreid, kuhu plaanid minna ja millal tagasi tulla. Kui l\u00e4hedastel on ligip\u00e4\u00e4s sinu elukohale, j\u00e4ta koju n\u00e4htavasse kohta teade, kuhu t\u00e4pselt ja millal l\u00e4ksid. Riietu vastavalt ilmastikule ning kanna v\u00f5imalikult erksav\u00e4rvilisi riideid. V\u00f5ta kaasa laetud akuga mobiiltelefon ni...", "source_url": "https://www.politsei.ee/et/juhend/eksinud-ja-teadmata-kadunud/loodusesse-minnes"}}, {"content": {"chunk": "Paljud vanurid saavad aru, et nende m\u00e4lu on halvenenud. See ei ole neile uhkuseasi, nad h\u00e4benevad seda ja oskavad ka oma puudusi varjata. Kui politsei saab sellise terviseprobleemiga inimese kohta teate, arvestatakse abivajaja liikumiskiirust ja muid asjaolusid ning saadetakse piirkonda kontrollima patrullid. Suur abi seejuures on olnud jalak\u00e4ijatest, jalutajatest, autojuhtidest ja teistest, kes ekslevat eakat m\u00e4rgates pole j\u00e4\u00e4nud \u00fcksk\u00f5ikseks, vaid sekkuvad ning teavitavad vajadusel ka politseid. Iga abistav silmapaar loeb.", "imgurl": "", "title": "Loodusesse minnes - Eksinud ja teadmata kadunud - Politsei- ja Piirivalveamet", "description": "Eksimise v\u00e4ltimiseks looduses v\u00f5i maastikul:. Teavita alati l\u00e4hedasi v\u00f5i naabreid, kuhu plaanid minna ja millal tagasi tulla. Kui l\u00e4hedastel on ligip\u00e4\u00e4s sinu elukohale, j\u00e4ta koju n\u00e4htavasse kohta teade, kuhu t\u00e4pselt ja millal l\u00e4ksid. Riietu vastavalt ilmastikule ning kanna v\u00f5imalikult erksav\u00e4rvilisi riideid. V\u00f5ta kaasa laetud akuga mobiiltelefon ni...", "source_url": "https://www.politsei.ee/et/juhend/eksinud-ja-teadmata-kadunud/loodusesse-minnes"}}]