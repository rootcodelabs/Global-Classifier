[{"content": {"chunk": "- L\u00e4htume politsei prioriteetidest ja eesm\u00e4rkidest ning toetame politsei arengule kaasa aitavate uurimust\u00f6\u00f6de l\u00e4biviimist.\n- Uurimist\u00f6\u00f6 teemak\u00e4sitlus ja andmete kogumine peab vastama eetilistele ning andmekaitse n\u00f5uetele.\n- Politsei kohta tehtavate uurimist\u00f6\u00f6de l\u00e4biviimine ning uurimist\u00f6\u00f6deks vajaliku info v\u00e4ljastamine, kasutamine ja s\u00e4ilitamine on reguleeritud Politsei- ja Piirivalveameti peadirektori k\u00e4skkirjaga.\nMida arvestada taotluse esitamisel\nUurimist\u00f6\u00f6 tegemiseks (sh k\u00fcsitluse v\u00f5i intervjuu l\u00e4biviimiseks v\u00f5i uurimist\u00f6\u00f6ks andmete kasutamiseks) esitab uurimist\u00f6\u00f6d l\u00e4bi viia sooviv isik vormikohase allkirjastatud taotluse Politsei- ja Piirivalveametile (PPA) e-posti teel aadressil v\u00f5i tavapostiga. Taotluse esitamise n\u00f5ue kehtib ka juhul, kui tegemist on v\u00e4ikemahulise uuringuga (nt kursuset\u00f6\u00f6, g\u00fcmnaasiumi uurimist\u00f6\u00f6).\nTaotlusvorm uurimist\u00f6\u00f6 l\u00e4biviimiseks (https://www.politsei.ee/files/Anal%C3%BC%C3%BCs%20ja%20statistika/ukktaotlus.pdf?e184d386db)\nEnne taotluse esitamist peab uurimist\u00f6\u00f6 tegijal olema selge arusaam, millist teavet ta oma t\u00f6\u00f6 tegemisel vajab.\nEsitatav taotlus tuleb t\u00e4ita korrektselt ja p\u00f5hjalikult; k\u00fcsitluse v\u00f5i intervjuu l\u00e4biviimise soovi korral tuleb juurde lisada k\u00fcsimustik v\u00f5i intervjuu k\u00fcsimused. V\u00f5imalusel soovitame lisada ka uurimist\u00f6\u00f6 kavandi jm selgitavad materjalid. P\u00f5hjalikkus on muuhulgas vajalik selleks, et paremini hinnata, kas on p\u00f5hjendatud PPA t\u00f6\u00f6tajate kaasamine uurimist\u00f6\u00f6sse n\u00e4iteks k\u00fcsitletavatena, intervjueeritavatena v\u00f5i andmete ettevalmistajatena nende \u00fcleandmiseks.", "imgurl": "", "title": "Uurimist\u00f6\u00f6de l\u00e4biviimine PPA-s - Politsei- ja Piirivalveamet", "description": "\nL\u00e4htume politsei prioriteetidest ja eesm\u00e4rkidest ning toetame politsei arengule kaasa aitavate uurimust\u00f6\u00f6de l\u00e4biviimist. Uurimist\u00f6\u00f6 teemak\u00e4sitlus ja andmete kogumine peab vastama eetilistele ning andmekaitse n\u00f5uetele. Politsei kohta tehtavate uurimist\u00f6\u00f6de l\u00e4biviimine ning uurimist\u00f6\u00f6deks vajaliku info v\u00e4ljastamine, kasutamine ja s\u00e4ilitamine on regu...", "source_url": "https://www.politsei.ee/et/uurimistoeoede-laebiviimine-ppas"}}, {"content": {"chunk": "Otsusest teavitatakse uurimist\u00f6\u00f6 l\u00e4biviimise taotlejat kirjalikult tavap\u00e4raselt 1 kuu jooksul. PPA uurimist\u00f6\u00f6de komisjoni arvamused ei kuulu eraldi avalikustamisele.\nP\u00e4rast uurimist\u00f6\u00f6 valmimist ootame, et autor esitaks valminud t\u00f6\u00f6 \u00fche kuu jooksul .pdf vormingus failina aadressil .\nKui mul on vaja andmeid uurimist\u00f6\u00f6 l\u00e4biviimiseks\nPolitseit\u00f6\u00f6ga seotud avaandmed leiad: https://www.politsei.ee/et/juhend/politseitoeoega-seotud-avaandmed (https://www.politsei.ee/et/juhend/politseitoeoega-seotud-avaandmed)\nAmetlikku statistikat puudutava info leiad: https://www.politsei.ee/et/statistika (https://www.politsei.ee/et/statistika)\nKui soovid PPA-lt k\u00fcsida ainult olemasolevaid statistilisi andmeid, piisab teaben\u00f5ude esitamisest e-kirja teel aadressil v\u00f5i tavapostiga.\nStatistiliste andmete p\u00e4ring tuleb sisustada sellise p\u00f5hjalikkusega, et on v\u00f5imalik aru saada, milliseid andmeid soovitakse (viide \u00f5igusakti \u00a7, lg, p) ning millise perioodi kohta.\nUurimist\u00f6\u00f6deks andmete v\u00e4ljastamine on tasuta.\nAndmete v\u00e4ljastamise ning tingimused otsustab andmete valdaja. Kui andmeid on vaja politsei andmekogudest, otsustab andmete v\u00e4ljastamise ning tingimused andmekogu pidav v\u00f5i selleks volitatud struktuuri\u00fcksus l\u00e4htudes \u00f5igusaktidest. Arvestatakse ka andmete t\u00f6\u00f6tlemise eesm\u00e4rki ja seda, kas neid andmeid on v\u00f5imalik teadust\u00f6\u00f6ks v\u00e4lja anda.\nPPA-l on \u00f5igus keelduda andmete v\u00e4ljastamisest, kui v\u00e4ljastamise n\u00f5uaks PPA-lt ebam\u00f5istlikult suurt t\u00e4iendavat t\u00f6\u00f6d. Andmete v\u00e4ljastamise viis, formaat, t\u00e4htaeg ja andmete edasise kasutamise tingimused lepitakse kokku taotluse esitajaga.", "imgurl": "", "title": "Uurimist\u00f6\u00f6de l\u00e4biviimine PPA-s - Politsei- ja Piirivalveamet", "description": "\nL\u00e4htume politsei prioriteetidest ja eesm\u00e4rkidest ning toetame politsei arengule kaasa aitavate uurimust\u00f6\u00f6de l\u00e4biviimist. Uurimist\u00f6\u00f6 teemak\u00e4sitlus ja andmete kogumine peab vastama eetilistele ning andmekaitse n\u00f5uetele. Politsei kohta tehtavate uurimist\u00f6\u00f6de l\u00e4biviimine ning uurimist\u00f6\u00f6deks vajaliku info v\u00e4ljastamine, kasutamine ja s\u00e4ilitamine on regu...", "source_url": "https://www.politsei.ee/et/uurimistoeoede-laebiviimine-ppas"}}, {"content": {"chunk": "\u00dcldjuhul inimeste isikuandmeid ei v\u00e4ljastata, v\u00e4lja arvatud kui selleks on inimese n\u00f5usolek v\u00f5i \u00f5igustatud huvi. \u00d5igustatud huvi eeldab taotleja poolt eelnevat anal\u00fc\u00fcsi, millele PPA annab omapoolse hinnangu.\n\u00d5igustatud huvi ei saa alusena kasutada eriliiki isikuandmete puhul. Sel juhul tuleb aluseks v\u00f5tta isikuandmete kaitse \u00fcldm\u00e4\u00e4ruse artikkel 9 ning lisaks saada luba eetikakomiteelt.\nLoe p\u00f5hjalikumat \u00fclevaadet \u00f5igustatud huvist (https://www.aki.ee/sites/default/files/dokumendid/oigustatud_huvi_juhend_aki_26.05.2020.pdf)\nMida pean teadma juurdep\u00e4\u00e4supiiranguga andmete kasutamisest\nKui saadakse luba juurdep\u00e4\u00e4supiiranguga teabe kasutamiseks, tuleb taotlejal tagada, et see teave ei saaks avalikuks ning t\u00e4idetaks k\u00f5iki andmekaitse ja infoturbe n\u00f5udeid. Uurimist\u00f6\u00f6de puhul peab arvestama v\u00f5imalust, et t\u00f6\u00f6s k\u00e4sitletavale teabele saavad ligi ka teised isikud, nt juhendaja(d), retsensent, hindamiskomisjon jt avalikul kaitsmisel osaleda v\u00f5ivad isikud. Samuti tuleb juurdep\u00e4\u00e4supiiranguga teabe t\u00f6\u00f6tlemisel j\u00e4lgida, et ei oleks v\u00f5imalik teabe avalikuks tulek muul moel (nt \u00fchiskasutuses seadmed, pilvekeskkonnad jms).\nUurimist\u00f6\u00f6s, mis sisaldab juurdep\u00e4\u00e4supiiranguga teavet, tuleb m\u00e4\u00e4ratleda teabevaldaja. N\u00e4iteks kas t\u00f6\u00f6s sisaldab juurep\u00e4\u00e4supiiranguga teavet, mille valdaja on PPA v\u00f5i on juurdep\u00e4\u00e4supiiranguga osaks t\u00f6\u00f6 tulem, mis on s\u00fcnteesitud t\u00f6\u00f6 k\u00e4igus.\nViimasel juhul v\u00f5ib teabevaldajaks olla hoopis k\u00f5rgkool, mille juures t\u00f6\u00f6 tehti. Oluline on, et juurdep\u00e4\u00e4supiirang planeeritakse t\u00f6\u00f6le juba t\u00f6\u00f6 alustamisel ning ka mustandmaterjali k\u00e4sitletakse sellele vastavalt.", "imgurl": "", "title": "Uurimist\u00f6\u00f6de l\u00e4biviimine PPA-s - Politsei- ja Piirivalveamet", "description": "\nL\u00e4htume politsei prioriteetidest ja eesm\u00e4rkidest ning toetame politsei arengule kaasa aitavate uurimust\u00f6\u00f6de l\u00e4biviimist. Uurimist\u00f6\u00f6 teemak\u00e4sitlus ja andmete kogumine peab vastama eetilistele ning andmekaitse n\u00f5uetele. Politsei kohta tehtavate uurimist\u00f6\u00f6de l\u00e4biviimine ning uurimist\u00f6\u00f6deks vajaliku info v\u00e4ljastamine, kasutamine ja s\u00e4ilitamine on regu...", "source_url": "https://www.politsei.ee/et/uurimistoeoede-laebiviimine-ppas"}}, {"content": {"chunk": "Seega, kui kasutatakse juurdep\u00e4\u00e4supiiranguga teavet, tuleb taotleda t\u00f6\u00f6le v\u00f5i selle osale juurdep\u00e4\u00e4supiirangu kehtestamist ning kaitsmise kinniseks kuulutamist (vastavalt \u00f5ppeasutuses kehtivatele tingimustele).", "imgurl": "", "title": "Uurimist\u00f6\u00f6de l\u00e4biviimine PPA-s - Politsei- ja Piirivalveamet", "description": "\nL\u00e4htume politsei prioriteetidest ja eesm\u00e4rkidest ning toetame politsei arengule kaasa aitavate uurimust\u00f6\u00f6de l\u00e4biviimist. Uurimist\u00f6\u00f6 teemak\u00e4sitlus ja andmete kogumine peab vastama eetilistele ning andmekaitse n\u00f5uetele. Politsei kohta tehtavate uurimist\u00f6\u00f6de l\u00e4biviimine ning uurimist\u00f6\u00f6deks vajaliku info v\u00e4ljastamine, kasutamine ja s\u00e4ilitamine on regu...", "source_url": "https://www.politsei.ee/et/uurimistoeoede-laebiviimine-ppas"}}]