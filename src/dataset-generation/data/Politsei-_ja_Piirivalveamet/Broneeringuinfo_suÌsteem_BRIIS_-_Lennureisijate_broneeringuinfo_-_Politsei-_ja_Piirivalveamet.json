[{"content": {"chunk": "Broneeringuinfo s\u00fcsteem BRIIS\nBRIIS on Politsei ja Piirivalveameti hallatav broneeringuinfo s\u00fcsteem, mis on \u00fchenduses nii Eesti kui rahvusvaheliste siseturvalisuse andmebaasidega. Koost\u00f6\u00f6 eri andmebaasidega aitab tuvastada t\u00e4iendavaid seoseid raske kuritegevuse v\u00f5i terrorismikahtluste puhul.\nBroneeringuinfo s\u00fcsteemid v\u00f5tavad 2018. aastal kasutusele k\u00f5ik Euroopa Liidu liikmesriigid. Lisaks on oma broneeringuinfo s\u00fcsteem kasutusel n\u00e4iteks USA-s, Kanadas, Austraalias, Uus-Meremaal ja Mehhikos.\nRiikides, kus broneeringuinfo on \u00f5iguskaitselistel eesm\u00e4rkidel juba kasutusel, on \u00f5nnestunud selle abil tabada mitmeid terrorismis kahtlustatavaid isikuid, narkokaubitsejaid, inimkaubitsejaid ja salakaubavedajaid.\nInfos\u00fcsteemi BRIIS arendamist ja rakendamist rahastatakse Euroopa Liidu Sisejulgeolekufondi ja siseministeeriumi vahenditest", "imgurl": "", "title": "Broneeringuinfo s\u00fcsteem BRIIS - Lennureisijate broneeringuinfo - Politsei- ja Piirivalveamet", "description": "BRIIS on Politsei ja Piirivalveameti hallatav broneeringuinfo s\u00fcsteem, mis on \u00fchenduses nii Eesti kui rahvusvaheliste siseturvalisuse andmebaasidega. Koost\u00f6\u00f6 eri andmebaasidega aitab tuvastada t\u00e4iendavaid seoseid raske kuritegevuse v\u00f5i terrorismikahtluste puhul. Broneeringuinfo s\u00fcsteemid v\u00f5tavad 2018. aastal kasutusele k\u00f5ik Euroopa Liidu liikmesrii...", "source_url": "https://www.politsei.ee/et/juhend/lennureisijate-broneeringuinfo-1/broneeringuinfo-susteem-briis"}}]