[{"content": {"chunk": "Isikut t\u00f5endavate dokumentide taotlusankeedi leiad siit (/files/Dokumentide%20taotlemise%20ankeedid/isikut-t-endavate-dokumentide-taotlusankeet-est-2019-01-14.pdf?5bc7e0c8ec) .\nAnkeedi t\u00e4itmine arvutis\n\n- Ankeedi avamiseks on vaja Adobe Acrobat Readerit\n- Soovitame ankeedi avamiseks kasutada veebilehitsejat Microsoft Edge v\u00f5i Mozilla Firefox\n- Kui kasutad veebilehitsejana Google Chrome v\u00f5i Safarit, siis salvesta ankeet enne t\u00e4itmist oma arvutisse\n- T\u00e4ida ankeet arvuti ekraanil, eesti keeles ja tr\u00fckit\u00e4htedega\nAnkeedi t\u00e4itmine paberil\n\n- Prindi taotlusankeet\n- T\u00e4ida ankeet tumeda pasta- v\u00f5i tindipliiatsiga, eesti keeles ja tr\u00fckit\u00e4htedega\n- Ankeedil ei tohi olla parandusi\nAnkeedile kirjuta:\n\n- isikuandmed\n- kontaktandmed\n- taotletavad dokumendid ja v\u00e4ljastuskoht\nTaotleja isikuandmete t\u00e4itmine\n\n- Kirjuta ankeedile enda isikuandmed \u2013 eesnimi, perekonnanimi, isikukood v\u00f5i s\u00fcnniaeg, s\u00fcnnikoht, sugu, kodakondsus(ed)\n- Kui taotled dokumenti lapsele, siis kirjuta ankeedile lapse isikuandmed\nTaotleja kontaktandmete t\u00e4itmine\n\n- Kirjuta ankeedile kontaktandmed, millel saame sinuga taotlusega seotud k\u00fcsimustes vajadusel \u00fchendust v\u00f5tta\n- V\u00f5imalusel kirjuta ankeedile e-posti aadress, kuhu saadame teate dokumendi valmimisest (v.a v\u00e4lisesindusse tellimisel).\nAllkirjan\u00e4idise esitamine", "imgurl": "", "title": "Taotlusankeedi t\u00e4itmise juhend - Politsei- ja Piirivalveamet", "description": ". Isikut t\u00f5endavate dokumentide taotlusankeedi leiad siit. Ankeedi t\u00e4itmine arvutis. Ankeedi avamiseks on vaja Adobe Acrobat Readerit. Soovitame ankeedi avamiseks kasutada veebilehitsejat Microsoft Edge v\u00f5i Mozilla Firefox. Kui kasutad veebilehitsejana Google Chrome v\u00f5i Safarit, siis salvesta ankeet enne t\u00e4itmist oma arvutisse. T\u00e4ida ankeet arvuti ...", "source_url": "https://www.politsei.ee/et/taotlusankeedi-taeitmise-juhend"}}, {"content": {"chunk": "- Kui saadad ankeedi posti teel, siis kirjuta allkirjan\u00e4idis ankeedi \u00fclaservas asuvasse kasti \u2013 j\u00e4lgi, et allkiri ei \u00fcletaks etteantud piire.\n- Kui saadad ankeedi e-posti teel, siis kirjuta allkirjan\u00e4idis valgele paberile, skaneeri see arvutisse v\u00f5i pildistada \u00fcles oma mobiiltelefoniga. Salvesta allkirjan\u00e4idis JPG formaadis failina\n- Allkirjan\u00e4idis kirjuta \u00fchtlase joonega - j\u00e4lgi, et allkirja joonele ei j\u00e4\u00e4ks heledamaid kohti, mittevajalikke katkestusi, liigseid t\u00e4ppe v\u00f5i kriipse, parandusi jms\nLapse allkirjan\u00e4idis\n\n- Alla 7aastase lapse v\u00f5i allkirjav\u00f5imetu taotleja allkirjav\u00e4li j\u00e4\u00e4b t\u00fchjaks\n- 7-14aastane laps v\u00f5i eestkostetav v\u00f5ib kirjutada taotlusankeedile allkirjan\u00e4idise, kuid see ei ole kohustuslik\n- Alates 15aastaselt on allkirjan\u00e4idise esitamine kohustuslik\nKadunud v\u00f5i varastatud dokumendi andmed\n\n- Kui sinu eelmine dokument on kadunud v\u00f5i varastatud, t\u00e4ida vastavad v\u00e4ljad (dokumendi nimetus, kadumise v\u00f5i varguse kuup\u00e4ev)\nTaotleja seadusj\u00e4rgne esindaja\n\n- Taotleja seadusj\u00e4rgseks esindajaks on lapsevanem v\u00f5i eestkostja\n- Kui taotluse esitab lapsevanem v\u00f5i eestkostja, siis tuleb ankeedile kirjutada tema kui seadusj\u00e4rgse esindaja andmed \u2013 eesnimi, perekonnanimi, isikukood v\u00f5i s\u00fcnniaeg\n- Kui esindajaks on asutus, tuleb lisada asutuse nimi ja registrikood.\nAnkeedil esitatud andmete kinnitamine\n\n- Kui saadad ankeedi posti teel, siis kirjuta andmeid kinnitav allkiri ankeedi m\u00f5lema lehek\u00fclje l\u00f5pus asuvale v\u00e4ljale\n- Kui saadad ankeedi e-posti teel, siis allkirjasta ankeet digitaalselt\nAndmete kinnitamine lapse ankeedil", "imgurl": "", "title": "Taotlusankeedi t\u00e4itmise juhend - Politsei- ja Piirivalveamet", "description": ". Isikut t\u00f5endavate dokumentide taotlusankeedi leiad siit. Ankeedi t\u00e4itmine arvutis. Ankeedi avamiseks on vaja Adobe Acrobat Readerit. Soovitame ankeedi avamiseks kasutada veebilehitsejat Microsoft Edge v\u00f5i Mozilla Firefox. Kui kasutad veebilehitsejana Google Chrome v\u00f5i Safarit, siis salvesta ankeet enne t\u00e4itmist oma arvutisse. T\u00e4ida ankeet arvuti ...", "source_url": "https://www.politsei.ee/et/taotlusankeedi-taeitmise-juhend"}}, {"content": {"chunk": "- Alla 15aastase lapse taotluse esitab ja allkirjastab lapsevanem v\u00f5i eestkostja\n- Kui 15-17aastane laps esitab taotluse, kinnitab ta andmete \u00f5igsust oma allkirjaga ise\n- Kui 15-17aastase lapse taotluse esitab lapsevanem v\u00f5i eestkostja, kinnitab andmete \u00f5igsust tema\n\nVaata dokumendifoto n\u00f5udeid ja juhiseid. (https://www.politsei.ee/et/dokumendifoto-nouded-ja-juhised)\nLisak\u00fcsimuste puhul helista numbrile 612 3000 v\u00f5i kirjuta e-posti aadressile .", "imgurl": "", "title": "Taotlusankeedi t\u00e4itmise juhend - Politsei- ja Piirivalveamet", "description": ". Isikut t\u00f5endavate dokumentide taotlusankeedi leiad siit. Ankeedi t\u00e4itmine arvutis. Ankeedi avamiseks on vaja Adobe Acrobat Readerit. Soovitame ankeedi avamiseks kasutada veebilehitsejat Microsoft Edge v\u00f5i Mozilla Firefox. Kui kasutad veebilehitsejana Google Chrome v\u00f5i Safarit, siis salvesta ankeet enne t\u00e4itmist oma arvutisse. T\u00e4ida ankeet arvuti ...", "source_url": "https://www.politsei.ee/et/taotlusankeedi-taeitmise-juhend"}}]