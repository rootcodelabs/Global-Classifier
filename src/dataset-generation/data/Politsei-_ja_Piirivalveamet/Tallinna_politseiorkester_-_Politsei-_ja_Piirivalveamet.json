[{"content": {"chunk": "Alates 1. jaanuar 2022 kuulub orkester Tallinna linna koosseisu ja kannab nime Tallinna politseiorkester.\nPolitsei- ja piirivalveorkester on Politsei- ja Piirivalveametit esindav 30 liikmeline professionaalsetest muusikutest koosnev kollektiiv. Orkestrit juhendab dirigent Riivo J\u00f5gi. Loodud 2010 endise Politsei ja Eesti Piirivalve Orkestri baasil. Orkestri esinemiste ampluaa on lai ja kontserdikalender stiililiselt mitmek\u00fclgne. Sinna kuulub esinemisi nii Politsei- ja Piirivalveameti kui riiklikel \u00fcritustel, kontserte muusikafestivalidel, kontserdisaalides jm. avalikel kui ka kinnistel \u00fcritustel.", "imgurl": "", "title": "Tallinna politseiorkester - Politsei- ja Piirivalveamet", "description": "Alates 1. jaanuar 2022 kuulub orkester Tallinna linna koosseisu ja kannab nime Tallinna politseiorkester. Politsei- ja piirivalveorkester on Politsei- ja Piirivalveametit esindav 30 liikmeline professionaalsetest muusikutest koosnev kollektiiv. Orkestrit juhendab dirigent Riivo J\u00f5gi. Loodud 2010 endise Politsei ja Eesti Piirivalve Orkestri baasil. ...", "source_url": "https://www.politsei.ee/et/politsei-ja-piirivalveorkester"}}, {"content": {"chunk": "Koost\u00f6\u00f6d on tehtud pea enamus Eesti tuntuimate instrumentaal ja vokaalsolistidega ning v\u00e4lja antud hulganisti heliplaate erinevate solistide ja koosseisudega. Orkester on osalenud ka mitmetel muusika- ja tattoo festivalidel v\u00e4ljapool Eesti riigi piire, sh Austraalias, Kanadas, Hispaanias, Saksamaal, Soomes, Venemaal, Taanis, Hollandis jm.\nOrkestri ametliku kodulehe leiab siit. (https://www.ppaorkester.ee/)\nPolitsei- ja piirivalveorkestri Big Band on orkestri jazziarmastajatest muusikutest koosnev koosseis, kes Eesti muusikamaastikul tegutsenud 19 aastat. Big bandi dirigent on Siim Aimla. Samav\u00e4\u00e4rselt orkestriga 2010 aastal \u00fchinenud endise politsei- kui piirivalve bigb\u00e4ndi panus Eesti muusikaelule on olnud suur.\nM\u00f5lemat koosseisu saab pidada bigb\u00e4ndimuusika taaselustajateks ning varjusurmast v\u00e4ljatoojateks taasiseseisvunud Eesti riigis, antud muusikaliigi populariseerijateks ning paljude Eesti noorte jazzmuusikute h\u00fcppelavaks. Politsei- ja Piirivalveorkestri bigb\u00e4ndi koosseisu kuulub mitmeid Eesti muusikaelus tuntud ja tunnustatud jazzmuusikuid, nende seas Jaak Oserov, Danel Aljo, \u00dclo M\u00e4lgand, Peedu Kass, Roland Karu, Eno Kollom jpt.\nPolitsei- ja piirivalveorkestri / bigb\u00e4ndi solistid on olnud: Antti Sarppila, Esko Heikkinen, Antti Rissanen, Petri Juutilainen, Joonatan Rautio (Soome), T\u00f5nis M\u00e4gi, Ivo Linna, Bonzo, Kaire Vilgats, Birgit Varjun, Liisi Koikson, Gerli Padar, Tanel Padar, Ott Lepland, Sofia Rubina, Marvi Vallaste, Hedvig Hanson, Dave Benton, Karl Madis, Mart Sander, ansamblid Ultima Thule, Ro:Toro, T\u00dc Meeskoor jpt.", "imgurl": "", "title": "Tallinna politseiorkester - Politsei- ja Piirivalveamet", "description": "Alates 1. jaanuar 2022 kuulub orkester Tallinna linna koosseisu ja kannab nime Tallinna politseiorkester. Politsei- ja piirivalveorkester on Politsei- ja Piirivalveametit esindav 30 liikmeline professionaalsetest muusikutest koosnev kollektiiv. Orkestrit juhendab dirigent Riivo J\u00f5gi. Loodud 2010 endise Politsei ja Eesti Piirivalve Orkestri baasil. ...", "source_url": "https://www.politsei.ee/et/politsei-ja-piirivalveorkester"}}, {"content": {"chunk": "Kontakt: Kristiina Veerde, orkestri juhataja / tel +372 57 705 829", "imgurl": "", "title": "Tallinna politseiorkester - Politsei- ja Piirivalveamet", "description": "Alates 1. jaanuar 2022 kuulub orkester Tallinna linna koosseisu ja kannab nime Tallinna politseiorkester. Politsei- ja piirivalveorkester on Politsei- ja Piirivalveametit esindav 30 liikmeline professionaalsetest muusikutest koosnev kollektiiv. Orkestrit juhendab dirigent Riivo J\u00f5gi. Loodud 2010 endise Politsei ja Eesti Piirivalve Orkestri baasil. ...", "source_url": "https://www.politsei.ee/et/politsei-ja-piirivalveorkester"}}]