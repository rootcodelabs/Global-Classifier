[{"content": {"chunk": "Relvade sisse- ja v\u00e4ljavedu\nKui sul on relvasoetamisluba ja soovid relva soetada v\u00e4lisriigist:\n\n- Euroopa Liidu liikmesriigi puhul taotle eelluba\n- teiste riikide puhul tuleb taotleda eriluba\nEestist relva v\u00e4lja viimise loa taotlemise eeltingimuseks on sihtriigis v\u00e4lja antud eelluba nimetatud relva riiki toomiseks.\nKui soovid minna jahile Euroopa Liidust v\u00e4ljapoole, tuleb taotleda \u00fchekordset eriluba.\nIga loale kantud tulirelva eest tuleb tasuda riigil\u00f5iv\nJuriidiline isik v\u00f5ib tegevusloa olemasolul relva ja laskemoona riiki sisse ja riigist v\u00e4lja vedada ainult \u00fchekordse eriloa alusel.\nEestisse v\u00f5ib sisse vedada relva, selle olulist osa ja laskemoona, mis on kantud teenistus- ja tsiviilrelvade registrisse. (https://riha.eesti.ee/riha/main/inf/teenistus-_ja_tsiviilrelvade_riiklik_register) Kui relva registris ei ole, siis taotle Eesti Kohtuekspertiisi Instituudist (http://www.ekei.ee/) t\u00fc\u00fcbikinnituse tegemist.\nOma tarbeks v\u00f5id relva, relva olulise osa v\u00f5i laskemoona Eestisse sisse vedada, kui sul on vastava relva v\u00f5i selle olulise osa soetamisluba ja eriluba.\n\nEnne eriloa taotlemist tasu riigil\u00f5iv.\n\nT\u00e4idetud ja digitaalselt allkirjastatud taotlus esita e-posti teel Politsei- ja Piirivalveameti \u00fcldaadressile: v\u00f5i lubadeametnikule.\nKui taotled relva v\u00f5i laskemoona v\u00e4ljavedu, pead koos taotlusega esitama ka kauba l\u00f5ppkasutajamaa p\u00e4deva asutuse poolt v\u00e4lja antud sisseveo loa koopia.", "imgurl": "", "title": "Relvade sisse- ja v\u00e4ljavedu - Relvaluba f\u00fc\u00fcsilisele isikule - Politsei- ja Piirivalveamet", "description": "Kui sul on relvasoetamisluba ja soovid relva soetada v\u00e4lisriigist:. Euroopa Liidu liikmesriigi puhul taotle eelluba. teiste riikide puhul tuleb taotleda eriluba. Eestist relva v\u00e4lja viimise loa taotlemise eeltingimuseks on sihtriigis v\u00e4lja antud eelluba nimetatud relva riiki toomiseks. Kui soovid minna jahile Euroopa Liidust v\u00e4ljapoole, tuleb taotl...", "source_url": "https://www.politsei.ee/et/juhend/relvaluba-fueuesilisele-isikule/relvade-sisse-ja-valjavedu"}}]