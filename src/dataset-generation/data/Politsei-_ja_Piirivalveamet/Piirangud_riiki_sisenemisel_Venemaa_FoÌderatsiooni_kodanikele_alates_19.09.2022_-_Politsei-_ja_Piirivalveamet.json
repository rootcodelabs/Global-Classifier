[{"content": {"chunk": "Vabariigi valitsuse korraldusega 08.09.2022 nr. 247 (https://www.riigiteataja.ee/akt/310092022002) piiratakse alates 19.09.22 ajutiselt Eestisse sisenemine neil Venemaa F\u00f6deratsiooni kodanikel, kellel on kehtiv l\u00fchiajaline Schengeni viisa.\nPiirangud kehtivad v\u00e4lispiiri \u00fcletusel ja k\u00f5ikides Eesti rahvusvaheliseks liikluseks avatud piiripunktides \u2013 Narva, Luhamaa, Koidula, Tallinna lennujaama ja sadamate piiripunktides.\nPolitsei- ja Piirivalveamet kontrollib k\u00f5iki riiki saabujaid ja nende reisi eesm\u00e4rki ning ei luba riiki isikuid, kellel puudub selleks \u00f5iguslik alus.\nRiigipiiri on lubatud Eestisse sisenemise eesm\u00e4rgil \u00fcletada Venemaa F\u00f6deratsiooni kodanikul:", "imgurl": "", "title": "Piirangud riiki sisenemisel Venemaa F\u00f6deratsiooni kodanikele alates 19.09.2022 - Politsei- ja Piirivalveamet", "description": "Vabariigi valitsuse korraldusega 08. 09. 2022 nr. 247 piiratakse alates 19. 09. 22 ajutiselt Eestisse sisenemine neil Venemaa F\u00f6deratsiooni kodanikel, kellel on kehtiv l\u00fchiajaline Schengeni viisa. Piirangud kehtivad v\u00e4lispiiri \u00fcletusel ja k\u00f5ikides Eesti rahvusvaheliseks liikluseks avatud piiripunktides \u2013 Narva, Luhamaa, Koidula, Tallinna lennujaama...", "source_url": "https://www.politsei.ee/et/piirangud-riiki-sisenemisel-venemaa-foederatsiooni-kodanikele-alates-19-09-2022"}}, {"content": {"chunk": "- kes k\u00fclastab Eestis elavat Eesti kodanikust v\u00f5i Eesti pikaajalist elamisluba omavast isikust otsejoones alanejat v\u00f5i \u00fclenejat sugulast v\u00f5i abikaasat\n- kes k\u00fclastab Eestis elavat Eesti kodanikku v\u00f5i Eesti pikaajalist elamisluba omavat isikut, kellega kasvatatakse \u00fchist alaealist last\n- kes on Euroopa Liidus, Euroopa Majanduspiirkonnas v\u00f5i \u0160veitsi Konf\u00f6deratsioonis asuva diplomaatilise esinduse v\u00f5i konsulaarasutuse t\u00f6\u00f6taja v\u00f5i tema pereliige\n- kes k\u00fclastab l\u00fchiajaliselt Euroopa Liidus, Euroopa Majanduspiirkonnas v\u00f5i \u0160veitsi Konf\u00f6deratsioonis asuvat diplomaatilist esindust v\u00f5i konsulaarasutust tehnilise v\u00f5i ametialase toe osutamiseks\n- kes on vahetult seotud rahvusvahelise kauba- ja reisijateveoga, sealhulgas rahvusvahelist transpordivahendit teenindav meeskonna- v\u00f5i laevapereliige ja transpordivahendil remondi-, garantii- v\u00f5i hooldust\u00f6id tegev isik\n- kes on Euroopa Liidu \u00f5iguse alusel vaba liikumise \u00f5igust omav isik\n- kes on transiidil Eesti territooriumi viivitamata l\u00e4bimiseks oma elukohariiki j\u00f5udmiseks\n- kellel on kehtiv Eesti antud l\u00fchiajaline viisa ja kelle l\u00fchiajaline t\u00f6\u00f6tamine on registreeritud\n- kellel on kehtiv Eesti antud l\u00fchiajaline viisa \u00f5ppimise eesm\u00e4rgil v\u00f5i\n- kelle Eestisse saabumine on vajalik humaansetel kaalutlustel.\nLisainfo ja korduma kippuvad k\u00fcsimused on leitavad veebilehelt https://kriis.ee/reisimine-riigipiiri-uletamine/reisimine-eestisse/venemaa-kodanike-viisad (https://kriis.ee/reisimine-riigipiiri-uletamine/reisimine-eestisse/venemaa-kodanike-viisad)\nT\u00e4iendav info seoses Schengeni viisaga:", "imgurl": "", "title": "Piirangud riiki sisenemisel Venemaa F\u00f6deratsiooni kodanikele alates 19.09.2022 - Politsei- ja Piirivalveamet", "description": "Vabariigi valitsuse korraldusega 08. 09. 2022 nr. 247 piiratakse alates 19. 09. 22 ajutiselt Eestisse sisenemine neil Venemaa F\u00f6deratsiooni kodanikel, kellel on kehtiv l\u00fchiajaline Schengeni viisa. Piirangud kehtivad v\u00e4lispiiri \u00fcletusel ja k\u00f5ikides Eesti rahvusvaheliseks liikluseks avatud piiripunktides \u2013 Narva, Luhamaa, Koidula, Tallinna lennujaama...", "source_url": "https://www.politsei.ee/et/piirangud-riiki-sisenemisel-venemaa-foederatsiooni-kodanikele-alates-19-09-2022"}}, {"content": {"chunk": "T\u00e4iendav info seoses Schengeni viisaga:\nhttps://www.vm.ee/konsulaar-viisa-ja-reisiinfo/viisainfo/schengeni-viisa-taotlemine (https://www.vm.ee/konsulaar-viisa-ja-reisiinfo/viisainfo/schengeni-viisa-taotlemine)", "imgurl": "", "title": "Piirangud riiki sisenemisel Venemaa F\u00f6deratsiooni kodanikele alates 19.09.2022 - Politsei- ja Piirivalveamet", "description": "Vabariigi valitsuse korraldusega 08. 09. 2022 nr. 247 piiratakse alates 19. 09. 22 ajutiselt Eestisse sisenemine neil Venemaa F\u00f6deratsiooni kodanikel, kellel on kehtiv l\u00fchiajaline Schengeni viisa. Piirangud kehtivad v\u00e4lispiiri \u00fcletusel ja k\u00f5ikides Eesti rahvusvaheliseks liikluseks avatud piiripunktides \u2013 Narva, Luhamaa, Koidula, Tallinna lennujaama...", "source_url": "https://www.politsei.ee/et/piirangud-riiki-sisenemisel-venemaa-foederatsiooni-kodanikele-alates-19-09-2022"}}]