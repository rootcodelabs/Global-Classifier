[{"content": {"chunk": "Kalap\u00fc\u00fcgiks ja j\u00e4\u00e4l viibimiseks keelatud ala on Peipsi- ja L\u00e4mmij\u00e4rvel t\u00e4histatud lattidele paigaldatud kollasel p\u00f5hjal hoiatussiltidega eesti-, vene- ja ingliskeelse kirjaga \u201eSEIS! EESTI PIIR\u201c. Hoiatussiltide vahele on t\u00e4iendavalt paigutatud kollase kilelindiga puitlatid k\u00f5rgusega 2 -2,5 meetrit.\nIda-Virumaal Vasknarva kordoni piiril\u00f5igule on keelatud ala t\u00e4histavad hoiatussildid \u201eSEIS! EESTI PIIR\u201c paigutatud 200 meetriste vahedega. Hoiatussiltidega varustatud lattide vahel paiknevad t\u00e4iendavalt puidust latid kollaste kilelintidega. Alaj\u00f5e kordoni piiril\u00f5igule on keelatud ala t\u00e4histavad hoiatussildid paigutatud 400 meetriste vahedega, nende vahel paiknevad puitlatid kollaste kilelintidega.\nJ\u00f5geva ja Tartu maakonnas Mustvee ja Varnja kordonite piiril\u00f5ikudel paiknevad keelatud ala t\u00e4histused 100 meetriste vahedega. Hoiatussiltide \"SEIS! EESTI PIIR\" vahekaugused on 100-400 meetrit, nende vahel on t\u00e4iendavalt kollaste kilelintidega puitlatid.\nMehikoorma kordoni piiril\u00f5igul, mis ulatub Salu saarest Piirissaareni ning Piirissaare p\u00f5hjatipust 8 kilomeetri kaugusele p\u00f5hja suunas asuvad keelatud ala t\u00e4histavad latid \u00fcksteisest 150-200 meetri kaugusel. Hoiatussiltidega latid vahelduvad puitlattidega, mille tippu on kinnitatud kollane kilelint.\nPihkva j\u00e4rvel V\u00e4rska kordoni piiril\u00f5igul on t\u00e4histatud kalap\u00fc\u00fcgiks ja j\u00e4\u00e4l viibimiseks keelatud ala. Keelatud ala on t\u00e4histatud hoiatussiltidega, t\u00e4histuste vahekaugused on 100-300 meetrit.", "imgurl": "", "title": "J\u00e4\u00e4l viibimiseks keelatud ala t\u00e4histamine - Politsei- ja Piirivalveamet", "description": "Kalap\u00fc\u00fcgiks ja j\u00e4\u00e4l viibimiseks keelatud ala on Peipsi- ja L\u00e4mmij\u00e4rvel t\u00e4histatud lattidele paigaldatud kollasel p\u00f5hjal hoiatussiltidega eesti-, vene- ja ingliskeelse kirjaga \u201eSEIS! EESTI PIIR\u201c. Hoiatussiltide vahele on t\u00e4iendavalt paigutatud kollase kilelindiga puitlatid k\u00f5rgusega 2 -2,5 meetrit. Ida-Virumaal Vasknarva kordoni piiril\u00f5igule on keel...", "source_url": "https://www.politsei.ee/et/jaeael-viibimiseks-keelatud-ala-taehistamine"}}]