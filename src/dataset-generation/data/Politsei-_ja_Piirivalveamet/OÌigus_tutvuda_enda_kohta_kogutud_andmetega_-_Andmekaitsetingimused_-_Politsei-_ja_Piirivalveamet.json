[{"content": {"chunk": "\u00d5igus tutvuda enda kohta kogutud andmetega\nIga\u00fchel on \u00f5igus tutvuda andmetega, mida on tema kohta kogutud. Selleks tuleb esitada taotlus, millele vastame esimesel v\u00f5imalusel, kuid mitte hiljem kui 30 kalendrip\u00e4eva jooksul. Isikuandmed v\u00e4ljastame vastavalt isiku soovile kas paberil v\u00f5i elektrooniliselt.\nTaotlus tuleb omak\u00e4eliselt v\u00f5i digitaalselt allkirjastada, et oleksime isikuandmeid v\u00e4ljastades veendunud isikusamasuses. Kogutud andmeid v\u00e4ljastatakse ainult isikule endale. Kolmandale isikule v\u00e4ljastame isikuandmeid ainult juhul, kui selleks on \u00f5igusaktist tulenev \u00f5igus.\nMe keeldume tutvumissoovi t\u00e4itmast \u00fcksnes seaduses toodud alustel, kui see v\u00f5ib:\n\n- kahjustada teise isiku \u00f5igusi v\u00f5i vabadusi\n- ohustada riigi julgeolekut\n- takistada avaliku korra kaitsmist\n- takistada v\u00f5i kahjustada s\u00fc\u00fcteo t\u00f5kestamist, avastamist, menetlemist v\u00f5i karistuse t\u00e4ideviimist.\nIga\u00fchel on \u00f5igus n\u00f5uda eba\u00f5igete isikuandmete parandamist.\nKui meil ei ole isikuandmete kasutamiseks (enam) seaduslikku alust, v\u00f5id n\u00f5uda nende andmete kustutamist v\u00f5i kasutamise piiramist.", "imgurl": "", "title": "\u00d5igus tutvuda enda kohta kogutud andmetega - Andmekaitsetingimused - Politsei- ja Piirivalveamet", "description": "Iga\u00fchel on \u00f5igus tutvuda andmetega, mida on tema kohta kogutud. Selleks tuleb esitada taotlus, millele vastame esimesel v\u00f5imalusel, kuid mitte hiljem kui 30 kalendrip\u00e4eva jooksul. Isikuandmed v\u00e4ljastame vastavalt isiku soovile kas paberil v\u00f5i elektrooniliselt. Taotlus tuleb omak\u00e4eliselt v\u00f5i digitaalselt allkirjastada, et oleksime isikuandmeid v\u00e4lja...", "source_url": "https://www.politsei.ee/et/juhend/isikuandmete-toeoetlemine/oigus-tutvuda-enda-kohta-kogutud-andmetega"}}]