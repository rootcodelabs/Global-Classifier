[{"content": {"chunk": "Eesti on oma\u00a0digiv\u00f5imaluste\u00a0poolest \u00fcsna unikaalne ning eestlased kuuluvad kindlasti maailma altimate e-teenuste kasutajate hulka. Vahel v\u00f5ib tunduda lausa \u00fcllatav, et k\u00f5ik see, mis Eestis t\u00e4nap\u00e4eval elementaarne tundub, on mujal maailmas alles tulevikumuusika.\n\u00dcheks selliseks v\u00f5imaluseks on ehk v\u00f5imalus elektrooniliselt h\u00e4\u00e4letada ilma kodust lahkumata v\u00f5i, vastupidi, teha seda teisest maailma otsast \u2013 kasv\u00f5i rannaliivalt v\u00f5i suusah\u00fcppetornist. Kas teadsid n\u00e4iteks, et , kus v\u00f5eti \u00fcleriigilisel valimistel kasutusele e-h\u00e4\u00e4letamine?\nEestis saab elektrooniliselt oma h\u00e4\u00e4le anda aastast 2005 \u2013 ent kui toona j\u00e4i e-h\u00e4\u00e4letajate osakaal alla 2%, siis 2023. aasta Riigikogu valimistel oli e-h\u00e4\u00e4letajate osakaal juba 51,2%.\n(#kuidas-elektrooniline)\nElektrooniline h\u00e4\u00e4letamine ehk e-h\u00e4\u00e4letamine algab valimisn\u00e4dala esmasp\u00e4eva hommikul kell 9.00 ja l\u00f5peb laup\u00e4eval kell 20.00. Valijarakendus avaldatakse vahetult enne e-h\u00e4\u00e4letamise algust valimiste veebis. Sealt leiab ka t\u00e4psed juhised h\u00e4\u00e4letamiseks.\nE-h\u00e4\u00e4letamiseks on sul vaja kas v\u00f5i ja , milles on  ; seda, et . .", "imgurl": "", "title": "E-h\u00e4\u00e4letamine ja e-valimised - ID.ee", "description": "No Description", "source_url": "https://www.id.ee/artikkel/e-haaletamine-ja-e-valimised/"}}, {"content": {"chunk": "E-h\u00e4\u00e4letamiseks on sul vaja kas v\u00f5i ja , milles on  ; seda, et . .\nH\u00e4\u00e4letamise protsess on v\u00e4ga lihtne: sul tuleb valimiste veebilehelt viidatud e-h\u00e4\u00e4letamise rakendusse sisse logida (PIN1-abil) ja seej\u00e4rel pakutakse sulle juba v\u00f5imalust kandidaatidega tutvuda. E-h\u00e4\u00e4letamise veebikeskkond pakub sulle automaatselt\u00a0ainult sinu valimisringkonna kandidaate. Kandidaadid on ekraanil grupeeritud erakondade kaupa \u2013 kl\u00f5psa julgelt ringi ning tutvu v\u00f5imalustega. \u00c4ra karda, et kogemata \u201eValin\u201c nupul vajutades v\u00f5iksid oma h\u00e4\u00e4le valesse kohta saata: h\u00e4\u00e4letamiseks tuleb sul oma valik eraldi ekraanivaates veelkord \u00fcle kinnitada ning PIN2-koodi abil\u00a0digiallkirjastada. Kuni sa ei ole PIN2-koodi sisestanud, ei ole sinu h\u00e4\u00e4lt \u00fchelegi kandidaadile antud!\nE-h\u00e4\u00e4letamise tulemused tehakse teatavaks p\u00fchap\u00e4evase valimisp\u00e4eva \u00f5htul ning tulemused selguvad umbes samal ajal kui jaoskondades pabersedeliga h\u00e4\u00e4letamise tulemused. E-h\u00e4\u00e4lte lugemise protsess on avalik ning kohal on nii vaatlejad kui Vabariigi Valimiskomisjoni liikmed\n(#mis-teeb)\nElektroonilist h\u00e4\u00e4letamist kasutatakse enamikes suurriikides \u2013 ent \u00fcldjuhul on tegu statsionaarsete h\u00e4\u00e4letuspunktidega (nn. kioskid), kuhu tuleb f\u00fc\u00fcsiliselt kohale minna.\nEesti e-h\u00e4\u00e4letamine on internetip\u00f5hine ja asukohast s\u00f5ltumatu: piisab, kui sul ID-kaardi v\u00f5i mobiil-ID kasutusv\u00f5imalus ja oledki h\u00e4\u00e4letamiseks valmis!", "imgurl": "", "title": "E-h\u00e4\u00e4letamine ja e-valimised - ID.ee", "description": "No Description", "source_url": "https://www.id.ee/artikkel/e-haaletamine-ja-e-valimised/"}}, {"content": {"chunk": "Just selle p\u00e4rast v\u00f5ib tekstides, kus v\u00f5rreldakse Eesti ja muu maailma elektroonilisi lahendusi, kohata ka eristusi i-h\u00e4\u00e4letamine ja e-h\u00e4\u00e4letamine: i ehk internetip\u00f5hine (eestlastele tuttav e-h\u00e4\u00e4letuse vorm) ja e ehk k\u00f5ik elektroonilised (statsionaarsed v\u00f5i mitte) viisid.\nTavap\u00e4rasest h\u00e4\u00e4letamisest eristab e-h\u00e4\u00e4letamist aga seegi, et e-valijal on v\u00f5imalus oma meelt muuta: n\u00e4iteks v\u00f5ib ta eelh\u00e4\u00e4letamise ajal h\u00e4\u00e4letada t\u00e4pselt nii mitu korda, kui soovib. Arvesse l\u00e4heb neist h\u00e4\u00e4ltest ainult viimati antu! Juhul, kui eelh\u00e4\u00e4letaja annab oma h\u00e4\u00e4le lisaks elektroonilistele kanalitele ka h\u00e4\u00e4letamissedeliga valimisjaoskonnas, t\u00fchistatakse tema eelnevalt antud e-h\u00e4\u00e4led ning kehtib ainult pabersedeliga antud h\u00e4\u00e4l (ja seda enam muuta ei saa).", "imgurl": "", "title": "E-h\u00e4\u00e4letamine ja e-valimised - ID.ee", "description": "No Description", "source_url": "https://www.id.ee/artikkel/e-haaletamine-ja-e-valimised/"}}, {"content": {"chunk": "Loe e-h\u00e4\u00e4letamise kohta p\u00f5hjalikumalt (https://www.valimised.ee/et/e-haaletamine) valimised.ee veebilehelt.\nE-valimiste tehnilise k\u00fclje ja turvalisuse (https://blog.ria.ee/category/e-valimised/) kohta saad rohkem teada RIA blogist.\nKas teadsid n\u00e4iteks, et Eesti on esimene riik maailmas, kus v\u00f5eti \u00fcleriigilisel valimistel kasutusele e-h\u00e4\u00e4letamine?\nAit\u00e4h tagasiside eest!", "imgurl": "", "title": "E-h\u00e4\u00e4letamine ja e-valimised - ID.ee", "description": "No Description", "source_url": "https://www.id.ee/artikkel/e-haaletamine-ja-e-valimised/"}}]