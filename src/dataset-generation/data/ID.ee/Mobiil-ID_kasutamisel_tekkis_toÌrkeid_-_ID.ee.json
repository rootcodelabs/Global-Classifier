[{"content": {"chunk": "Mobiil-ID kasutamine on lihtne ja mugav \u2013 j\u00e4rgi ekraanil olevaid juhiseid ja k\u00f5ik sujub. Kui sul aga tekkis mobiil-ID kasutamisel t\u00f5rkeid, v\u00f5id abi leida siinsetest juhistest.\n(#levinumad-veateated)\n\n- \n\nVeendu, et sinu telefon on mobiilv\u00f5rgu levialas ja mobiilne andmeside on sisse l\u00fclitatud. Lisaks tuleb kontrollida, kas mobiilsidev\u00f5rgus pole hetkel katkestusi. M\u00f5nikord v\u00f5ib abiks olla telefoni taask\u00e4ivitamine ja/v\u00f5i selle v\u00f5rguseadete l\u00e4htestamine.\n\nP\u00e4ringu algatamise ja PIN-koodi sisestamise vahe oli liiga pikk.\n\nIkka juhtub! Ole t\u00e4helepanelik ja proovi uuesti. Kindlasti pea meeles, et kolmel j\u00e4rjestikusel valesti sisestamisel l\u00e4heb PIN2-kood lukku ja selle\u00a0lahtiblokeerimiseks\u00a0on sul vaja oma mobiil-ID PUK-koodi.\n\nVeendu, et sinu telefon oleks sisse l\u00fclitatud ja levi oleks olemas. Kui k\u00f5ik tundub korras olevat, kontrolli, ega sinu telefoniteenused ei ole n\u00e4iteks maksmata arvete t\u00f5ttu piiratud. Kui k\u00f5ik on endiselt t\u00f6\u00f6korras, oota paar hetke ja proovi uuesti: v\u00f5imalik, et t\u00f5rke p\u00f5hjustasid ajutised leviprobleemid.\n\nMobiil-ID s\u00f5numid on SIM kaardi p\u00f5hised ja need ei suundu edasi teisele mobiilinumbrile nagu tavas\u00f5numid. Mobiil-ID kasutamiseks tuleb suunamine maha v\u00f5tta.\n\nVeendu, et parasjagu poleks aktiivne teine SIM kaart. Soovitame Mobiil-ID lepinguga SIM kaarti hoida pesas number 1.", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "V\u00e4ljastatud Mobiil-ID sertifikaatide kehtivusaeg on 5 aastat. Sertifikaate ei ole v\u00f5imalik pikendada. Mobiil-ID teenuse kasutamise j\u00e4tkamiseks tuleb tellida uus SIM kaart operaatori juurest (Telia, Elisa, Tele2) ning Mobiil-ID leping uuesti s\u00f5lmida kas iseteeninduses v\u00f5i esinduses.\n:\nKui\u00a0vahepeal kaob interneti\u00fchendus, saad veateate, et ei saanud \u00fchendust teenusepakkujaga ja soovituse kontrollida interneti\u00fchendust.\n:\nVPN-i kaudu \u00fchenduse loomisel, proovi see v\u00e4lja l\u00fclitada ja olukorda korrata.\n\nKui saad veaga numbrikoodi, soovitame sul telefon taask\u00e4ivitada ja uuesti proovida. Kui viibid v\u00e4lismaal v\u00f5i r\u00e4ndled, veendu, et mobiilsideoperaatoriks oleks valitud kas sinu praegune mobiilsideoperaator v\u00f5i piirkonnas saadaval olev mobiilsideoperaator. Kui veakood ilmub uuesti, soovitame v\u00f5tta \u00fchendust oma mobiilsideoperaatoriga.\n- \nMobiil-ID sertifikaadid kehtivad vaikimisi\u00a05 aastat ja neid on v\u00f5imalik pikendada ainult seni, kuni sertifikaadid on kehtivad. See t\u00e4hendab, et juba aegunud sertifikaatide enam pikendada ei saa ja sul tuleb uued sertifikaadid taotleda.\nMobiil-ID\u00a0sertifikaatide kehtivust saad kontrollida n\u00e4iteks\u00a0oma , samuti Politsei- ja Piirivalveameti (https://www.politsei.ee/et/juhend/mobiil-id-taotlemine) kaudu.", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Mobiil-ID v\u00f5ib kaotada kehtivuse juhul, kui vahepeal on tehtud olulisi muudatusi teenuselepingusse. K\u00f5ige sagedamini on p\u00f5hjuseks telefoninumbri omaniku vahetus. N\u00e4iteks vormistasid telefoninumbri ettev\u00f5tte nimelt oma perepaketti \u00fcmber, vahetasid operaatorit, sidusid \u00fchtseks paketiks kokku seni eraldiseisvad mobiilsidelepingud vms.\nKontrollimiseks v\u00f5ta \u00fchendust oma mobiilsideoperaatoriga v\u00f5i logi sisse oma operaatori e-teenindusse.\nTeine v\u00f5imalus on, et mobiil-ID sertifikaadid aegusid ning sa ei j\u00f5udnud neid \u00f5igel ajal pikendada. Vahel juhtub aga sedagi, et oled oma mobiil-ID sertifikaadid ise peatanud\u00a0\u2013\u00a0n\u00e4iteks nutiseadme varguse v\u00f5i kadumise korral.\n- \nVahel juhtub, et DigiDoc4 kaudu dokumentide allkirjastamisel v\u00f5i muude mobiil-ID tegevuste teostamisel ilmub ekraanile veateade: Kasutaja ei ole mobiil-ID klient.\n\u00c4ra muretse: \u00fcldjuhul ei ole p\u00f5hjuseks kehtivuse kaotanud mobiil-ID v\u00f5i mobiilsideoperaatori poolt l\u00f5petatud leping. Enamasti p\u00f5hjustab selle veateate ilmumise lihtne n\u00e4puviga: oled oma telefoninumbri sisestamisel eksinud v\u00f5i, nagu tihti juhtub, sisestanud hoopis kellegi teise telefoninumbri. Proovi rahulikult uuesti!\nTelefoninumbri sisestamine DigiDoc4s:\nMobiil-ID abil\u00a0digiallkirja\u00a0andes j\u00e4rgi, et sisestaksid oma telefoninumbri korrektselt:\nEsmalt sisesta Eesti riigikood 372 ja seej\u00e4rel oma telefoninumber ilma t\u00fchikute, sidekriipsude ja muude s\u00fcmboliteta. Sisestatud telefoninumber peab v\u00e4lja n\u00e4gema umbes nii:\u00a0 37250123456\nKontrolli, et sa ei oleks teinud numbri sisestamisel n\u00e4puvigu!\n-", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Kontrolli, et sa ei oleks teinud numbri sisestamisel n\u00e4puvigu!\n- \nKas sa\u00a0soovisid mobiil-IDga dokumente allkirjastada ja DigiDoc4 rakenduses kuvati sulle veateadet \u201eSSL \u00fchenduskanali loomine eba\u00f5nnestus\u201c?\nja saad selle olukorra v\u00e4ikese tarkvarauuendusega kiiresti ise lahendada.\nEsmalt ava DigiDoc4\u00a0ja sealt men\u00fc\u00fcvalik\u00a0\u201e \u201c.\nEkraani all paremas nurgas on n\u00e4ha nupp\u00a0\u201e \u201c:\u00a0kl\u00f5psa sellel.\nJuhul, kui sinu arvuti tarkvara on aegunud, annab DigiDoc4 sulle sellest m\u00e4rku ja pakub ka v\u00f5imalust kohe sealsamas tarkvara v\u00e4rskendamiseks. J\u00e4rgi ekraanil olevaid juhiseid ja k\u00f5ik sujub!\nP\u00e4rast tarkvara uuendamist proovi\u00a0mobiil-IDga\u00a0allkirjastamist uuesti \u2013 vajadusel tee oma arvutile enne restart.", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Kui probleem ei kadunud, v\u00f5ta \u00fchendust ID-tarkvara kasutajatoega (https://www.id.ee/artikkel/teavita-meid-probleemist) . Kindlasti tuleks oma murega kaasa panna ka arvuti diagnostikafail (https://www.id.ee/artikkel/id-tarkvara-diagnostikafaili-salvestamine/) :\u00a0juhised diagnostikafaili salvestamiseks leiad\u00a0ka kontaktivormi juurest.\n(#juhised-mobiil-id)\nDigiDoc4 rakenduses ja RIA\u00a0DigiDoc\u00a0mobiilirakenduses saad mobiil-IDga dokumente allkirjastada jms. Kindlasti pea meeles, et : selleks vajad ID-kaarti.\n\n- \nKas sa teadsid, et saad mobiil-ID abil dokumente allkirjastada? Ning et mobiil-ID abil antud\u00a0digiallkiri\u00a0on juriidiliselt v\u00f5rdne omak\u00e4elise allkirjaga?\nm\nOtsi allkirjastamist ootav dokument \u00fcles oma arvuti failihalduri kaudu ning tee dokumendi nimel parem hiirekl\u00f5ps. Kui avanevas men\u00fc\u00fcs on olemas link \u201eAllkirjasta digitaalselt\u201c (DigiDoc4 m\u00e4rkega link), tee sellel klikk ning DigiDoc4 allkirjastamisfunktsionaalsus avatakse sulle automaatselt.\n\n- \nDokumendile saad digitaalset allkirja anda ka Windows Exploreri kaudu: tee faili nime peal ning avanevas\u00a0rippmen\u00fc\u00fcs\u00a0vali .", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "- \nKui Windows 11 kontekstimen\u00fc\u00fcst valik , proovige valida selle loendi l\u00f5pus v\u00f5i vajutage klahvikombinatsiooni .\nTeine variant on DigiDoc4 lahti teha ning sealt paremal asuvast men\u00fc\u00fcst \u201eAllkiri\u201c valikul kl\u00f5psata. Sulle pakutakse v\u00f5imalust vajalikud dokumendid \u00fcle ekraani DigiDoc4 lohistada v\u00f5i need \u201e... v\u00f5i vali fail kettalt\u201c nupul\u00a0kl\u00f5psates\u00a0lisada.\nKui soovid, v\u00f5id korraga allkirjastada ka mitu faili \u2013 selleks kliki \u201e+ lisa veel faile\u201c lingil.\nK\u00f5ik \u00fcheaegselt allkirjastatavad dokumendid lisatakse \u00fchte dokumendi\u00fcmbrikusse.\nVajadusel lisa Mida t\u00e4hendab ja kuidas lisada\u00a0allkirjastaja\u00a0rolli? (https://www.id.ee/artikkel/soovid-arvutis-digiallkirja-anda/)\nEnne allkirjastamist veendu, et oleksid lisanud k\u00f5ik failid, mida soovid \u00fcheaegselt allkirjastada, ning kl\u00f5psa\u00a0\u201e \u201c\u00a0nupul.\nN\u00fc\u00fcd k\u00fcsib DigiDoc4 sinu k\u00e4est telefoninumbrit ja isikukoodi. Sisesta need, veendu, et esitatud andmed oleks korrektsed, ja vajuta nupul\u00a0\u201e \u201c.\n\n\nPaari hetkega peaks nii DigiDoc4 ekraanile kui su telefoni s\u00f5numitesse ilmuma kontrollkood.\n\nKontrolli, kas DigiDoc4 ja mobiili ekraanil kuvatavad\u202fkontrollkoodid kattuvad. Kui kontrollkoodid on samad, vajuta mobiilis nupule .\u00a0Seej\u00e4rel k\u00fcsib telefon sinult mobiil-ID PIN2-koodi. Sisesta see ja vajuta OK/Send.\nKui allkirjastamine \u00f5nnestub, n\u00e4ed peavaates digitaalselt allkirjastatud \u00fcmbrikus olevaid dokumente ning informatsiooni antud allkirjade kohta.\nNB! Allkirjastatud \u00fcmbriku sisu muuta ei saa, k\u00fcll aga saad lisada ja eemaldada allkirju.\n\n\n- e-mailiga saadud dokument oma arvutisse.\n- allkirjastatud dokument DigiDoc4 rakendusega.\n- oma allkiri.\n-", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Kui RIA\u00a0DigiDoc\u00a0\u00e4pp\u00a0on lahti, ava selle alumises servas asuvast men\u00fc\u00fcst \u201eAllkiri\u201c. Allkirjastamise vaate ekraanil n\u00e4ed nuppu \u201eVALI FAIL\u201c, kl\u00f5psa sellel ning vali oma need failid, mida soovid\u00a0digiallkirjastada.\n\n- \n- \n\nKui soovid \u00fchte allkirjastatud \u00fcmbrikusse lisada mitu faili, kl\u00f5psa \u201e \u201e+ LISA VEEL FAILE\u201c nupul.\nLisa t\u00e4pselt nii palju faile, kui soovid allkirjastada \u2013 hiljem allkirjastatud \u00fcmbrikut edasi saates on k\u00f5ik valitud failid selle sees. Kui k\u00f5ik vajalikud failid on lisatud, kl\u00f5psa \u201eALLKIRJASTA\u201c nupule.\n\n\n- \n- \n\nP\u00e4rast \u201eALLKIRJASTA\u201c nupu vajutamist suunatakse sind edasi \u201e\u00dcmbriku valideerimine\u201c valikusse.\n\u00dcmbriku sisu all n\u00e4ed, millised failid kuuluvad \u00fcheaegselt allkirjastamisele: kontrolli, et k\u00f5ik oleks \u00f5ige!\n\u00dcmbriku allkirjade juures n\u00e4ed k\u00f5ikide\u00a0allkirjastajate\u00a0nimesid: kui sina oled allkirjastamise algatajaks, on seal vaid sinu nimi. Kui aga allkirjastad juba teiste poolt varem allkirjastatud dokumendi\u00fcmbrikut, n\u00e4ed siin nende nimesid, kelle allkiri on failidele juba lisatud.\nVajuta \u201eALLKIRJASTA\u201c nupul alles siis, kui oled veendunud, et k\u00f5ik on korras.\nN\u00fc\u00fcd k\u00fcsib rakendus sinu k\u00e4est, kas soovid allkirja anda ID-kaardi v\u00f5i mobiil-IDga. Vali mobiil-ID.\nArvesta, et mobiil-ID ga allkirjastamisel k\u00fcsitakse sinu k\u00e4est telefoninumbrit ja isikukoodi! Sisesta need ja vajuta \u201eALLKIRJASTA\u201c nupul. Sinu telefoniekraanile ilmub seej\u00e4rel kontrollkood ja sinu k\u00e4est k\u00fcsitakse, kas soovid dokumendid allkirjastada. Kui kontrollkoodid \u00fchtivad, vajuta \u201e \u201c (N\u00f5ustu). Seej\u00e4rel tuleb sul sisestada mobiil-ID PIN2-kood.\n\n- \n- \n-", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "- \n- \n- \n\n! Selleks, et , tuleb see jagada!\nKl\u00f5psa \u201e \u201c nupul ning vali, kuhu soovid\u00a0v\u00e4rselt\u00a0digiallkirjastatud dokumendi \u00fcmbriku edastada v\u00f5i salvestada.\n\n- \n- \n\nK\u00f5ik ongi valmis \u2013 kui oled allkirjastatud dokumendi\u00fcmbriku edastanud ja/v\u00f5i salvestanud, oledki valmis.\nRIA\u00a0DigiDoc\u00a0rakenduse abil saad sa digiallkirjastatud\u00a0dokumente ka avada\u00a0v\u00f5i n\u00e4iteks turvaliseks edasi saatmiseks kr\u00fcpteerida (https://www.id.ee/artikkel/dokumentide-krupteerimine-ja-dekrupteerimine-2/) .\n- \nMobiil-ID abil saad siseneda e-teenustesse nii oma nutitelefonist (kasutades nutitelefoni veebilehitsejat v\u00f5i rakendusi) kui ka kasv\u00f5i oma t\u00f6\u00f6arvutist!\u00a0Usu, see k\u00e4ib imelihtsalt.\n\nVali sealt\u00a0sisselogimise\u00a0viisiks \u201emobiil-ID\u201c ja sisesta n\u00f5utud andmed. N\u00e4iteks Eesti.ee k\u00fcsib sinult isikukoodi ja mobiiltelefoninumbrit, m\u00f5ni teine teenus v\u00f5ib aga isikukoodi asemel hoopis kasutajanime k\u00fcsida: pane t\u00e4hele ja j\u00e4rgi lihtsalt ekraanil olevaid juhiseid.\n\nE-teenustesse sisenemisel ilmub sinu ekraanile kontrollkood.\nKontrollkoodi on vaja\u00a0selleks, et saaksid v\u00f5rrelda, kas\u00a0autoriseerimisp\u00e4ringu algatajaks oled ikka sina v\u00f5i keegi teine. Kui sinu nutitelefoni mobiil-ID aknas olev kontrollkood ei kattu e-teenuse kontrollkoodiga v\u00f5i su telefon annab m\u00e4rku e-teenusesse sisenemisest, mida sina pole algatanud, \u00e4ra kunagi oma PIN-koode sisesta!\n\n\u00dcsna samal ajal \u2013 enamasti paari sekundi jooksul \u2013 j\u00f5uab koos e-teenuse ekraanile ilmunud kontrollkoodiga sinu telefoni\u00a0ka SMS\u00a0ehk\u00a0s\u00f5num sama kontrollkoodiga. Veendu, et need kattuksid!", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Kui kontrollkoodid kattuvad ja sisenemine e-teenusesse on algatatud sinu poolt, vajuta \u201eN\u00f5ustu\u201c (Accept) lingil. Sinult k\u00fcsitakse PIN1-koodi: sisesta see ja vajuta OK/Send/Saada.", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "Tehingute ja tegevuste, n\u00e4iteks panga\u00fclekannete kinnitamine toimub sarnaselt e-teenustesse sisse logimisele. Sina algatad oma ekraanil tegevuse ja sinu telefon k\u00fcsib sinu k\u00e4est PIN2-koodi. Kui oled kindel, et PIN-koodi n\u00f5udva tegevuse algatasid ikka sina ise, sisesta PIN2 ning vajuta OK/Send/N\u00f5ustu.\n- \nKui sa oled unustanud PIN1 ja/v\u00f5i PIN2-koodi ning , on ainus viis mobiil-ID kasutamise j\u00e4tkamiseks uus SIM-kaart tellida. Mobiil-ID puhul ei ole uute PIN-koodide v\u00e4ljastamine ilma SIM-kaardi vahetuseta v\u00f5imalik.\nT\u00e4psemalt Mobiil-ID ja PIN-koodide vahetamise kohta saab lugeda operaatorite kodulehelt:\n(https://www.telia.ee/abi/juhend/1505/mobiil-id-pin-koodid)\n(https://www.elisa.ee/et/abi/abikeskus/telefon/mobiiltelefon/sim-kaardid-puk-telefon-kadunud/kust-saan-teada-oma-pin-ja-puk)\n(https://tele2.ee/abi/artikkel/4412918893329-mobiil-id-pin-ja-puk-koodid)\nKui , saad PIN-koode taastada ja vahetada oma telefonis asuva mobiil-ID\u00a0men\u00fc\u00fc kaudu. NB! PUK-kood lukustub kolme j\u00e4rjestikuse vale sisestuse korral. Lukustunud v\u00f5i kaotatud PUK-koodi korral tuleb samuti mobiil-ID kasutamise j\u00e4tkamiseks SIM-kaart v\u00e4lja vahetada. Uue SIM-kaardi saab enda operaatori poole p\u00f6\u00f6rdumisel.\nAndroid seadmetes mobiil-ID PIN-koodide muutmine:\nAndroid seadmetes v\u00f5ivad asukohad ja Mobiil-ID rakenduste nimetuste osas erineda, enamjaolt asuvad Mobiil-ID seadistused rakenduste all. Ava oma telefonis valik ( ) ja vali vastavalt oma mobiilioperaatorile kas (Telia), (Tele2) v\u00f5i (Elisa). Osadel mudelitel v\u00f5ib esineda ka v\u00f5i nimeline rakendus.\nSul on kaks valikut:", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}, {"content": {"chunk": "- \u201cT\u00fchista blokeering\u201d vabastab lukku l\u00e4inud PIN-koodid.\n- \u201cMuuda koode\u201d v\u00f5imaldab PIN1-, PIN2- ja PUK-koodid \u00e4ra muuta.\niOS seadmetes mobiil-ID PIN-koodide muutmine\nAva telefoni seaded ( ) ning liigu \u2192 (kui telefonis on mitu SIM kaarti, siis vali mobiil-IDga kaart) \u2192\nSul on kaks valikut:\n\n- \u201cT\u00fchista blokeering\u201d vabastab lukku l\u00e4inud PIN-koodid\n- \u201cMuuda koode\u201d v\u00f5imaldab PIN1-, PIN2- ja PUK-koodid \u00e4ra muuta\nMobiil-ID kasutamine on lihtne ja mugav \u2013 j\u00e4rgi ekraanil olevaid juhiseid ja k\u00f5ik sujub. Kui sul aga tekkis mobiil-ID kasutamisel t\u00f5rkeid, v\u00f5id abi leida siinsetest juhistest. Levinumad veateated:\u00a0 Juhised mobiil-ID kasutamiseks:\u00a0 DigiDoc4 rakenduses ja RIA\u00a0DigiDoc\u00a0mobiilirakenduses\u2026\nAit\u00e4h tagasiside eest!", "imgurl": "", "title": "Mobiil-ID kasutamisel tekkis t\u00f5rkeid - ID.ee", "description": "No Description", "source_url": "https://www.id.ee/artikkel/mobiil-id-kasutamisel-tekkis-torkeid/"}}]