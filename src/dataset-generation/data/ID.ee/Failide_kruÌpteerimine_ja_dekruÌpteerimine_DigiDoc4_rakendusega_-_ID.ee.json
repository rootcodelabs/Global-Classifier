[{"content": {"chunk": "Dokumentide kr\u00fcpteerimine aitab kaitsta failide sisu v\u00f5\u00f5raste pilkude eest: kr\u00fcpteeritud dokumente (laiendiga .cdoc) saavad oma ID-kaardiga avada ainult need, kellele selleks luba antud on. K\u00f5igi teiste jaoks j\u00e4\u00e4b dokumendi sisu kaitstuks. N\u00e4iteks on kr\u00fcpteerimine vajalik juhul, kui edastad e-posti teel konfidentsiaalset infot ja soovid, et failide sisu v\u00f5\u00f5rastesse k\u00e4tesse sattudes salajasena p\u00fcsiks. Dokumentide kr\u00fcpteerimine aitab kaitsta failide sisu v\u00f5\u00f5raste pilkude eest.\n\nSeda, kes saab kr\u00fcpteeritud dokumente avada, m\u00e4\u00e4rab\u00a0kr\u00fcpteerija:\n\n- Selleks on vaja adressaadi , juriidilise isiku puhul ettev\u00f5tte nime\u00a0v\u00f5i\u00a0registrikoodi\n- NB!\u00a0Kui soovid, et sul endal s\u00e4iliks samuti v\u00f5imalus kr\u00fcpteeritud dokumente kasutada, lisa kindlasti adressaatide hulka ka iseennast!\nKr\u00fcpteerida saad nii digitaalselt allkirjastatud kui ka allkirjastamata dokumente ja DigiDoc4 abil k\u00e4ib see imelihtsalt. Samuti saad DigiDoc4 abil juba kr\u00fcpteeritud failid mugavalt ja kiirelt\u00a0dekr\u00fcpteerida\u00a0\u2013 eeldusel, et sina oled \u00fcks kr\u00fcpteeritud dokumendi adressaate.\nDokumentide kr\u00fcpteerimiseks/dekr\u00fcpteerimiseks\u00a0sisesta ID-kaardi lugejasse oma ID-kaart ja \u00fchenda see arvutiga. Seej\u00e4rel ava DigiDoc4.", "imgurl": "", "title": "Failide kr\u00fcpteerimine ja dekr\u00fcpteerimine DigiDoc4 rakendusega - ID.ee", "description": "No Description", "source_url": "https://www.id.ee/artikkel/dokumentide-krupteerimine-ja-dekrupteerimine/"}}, {"content": {"chunk": "- \nFailide kr\u00fcpteerimiseks DigiDoc4 rakenduses ava vasakpoolsest men\u00fc\u00fcst\u00a0valik\u00a0\u201eKR\u00dcPTO\u201c. Vajalikud failid saad lisada\u00a0neid \u00fcle ekraani\u00a0lohistades v\u00f5i \u201e.. v\u00f5i vali fail kettalt\u201c nupul kl\u00f5psates.\u00a0Kr\u00fcpteerida saad\u00a0nii\u00a0digitaalselt allkirjastatud kui allkirjastamata faile.\n\u00dcheaegselt kr\u00fcpteeritavad failid lisatakse kokku \u00fchte konteinerisse ehk dokumendi\u00fcmbrikusse. Kui oled arvuti\u00a0kasutaja, siis k\u00fcsitakse sinult failide lisamise ajal selle \u00fcmbriku jaoks nime. Vali selge ja kirjeldav nimi, et hiljem oleks kr\u00fcpteeritud \u00fcmbriku \u00fcles leidmine ja kasutamine m\u00f5nusalt mugav.\nkasutajad ise \u00fcmbrikule nime lisama ei pea, see tekib automaatselt, ning kr\u00fcpteeritud failide \u00fcmbrik lisatakse samasse kohta, kust p\u00e4rines kr\u00fcpteeritavad failid.\n\u201e \u201c lingi abil saad \u00fcmbrikusse lisada t\u00e4pselt nii mitu faili\u00a0nagu soovid.\nKui failid on lisatud, tuleb m\u00e4\u00e4rata adressaadid:\n\n- Eraisikute ehk nimeliste adressaatide puhul on sul vaja teada nende .\n- Juriidiliste isikute puhul vajad ettev\u00f5tte registrinumbrit v\u00f5i asutuse nime.\n- NB! Kui soovid\u00a0ka\u00a0ise kr\u00fcpteeritud faile hiljem avada, tuleb sul adressaatide\u00a0hulka lisada ka !", "imgurl": "", "title": "Failide kr\u00fcpteerimine ja dekr\u00fcpteerimine DigiDoc4 rakendusega - ID.ee", "description": "No Description", "source_url": "https://www.id.ee/artikkel/dokumentide-krupteerimine-ja-dekrupteerimine/"}}, {"content": {"chunk": "Kui k\u00f5ik on korras, vajuta nupul \u201eKR\u00dcPTEERI\u201c.\nFailide eduka kr\u00fcpteerimise korral annab DigiDoc4 sulle sellest teada, samuti muutub \u201eKr\u00fcpteeri\u201c nupu nimetus: n\u00fc\u00fcd on selleks \u201eDEKR\u00dcPTEERI\u201c (et saaksid \u00fcmbriku vajadusel kohe taas lahti teha).\nSellega on kr\u00fcpteeritud \u00fcmbrik turvaliseks jagamiseks valmis.\nNB! Kr\u00fcpteeritud faile saavad avada ainult sinu poolt m\u00e4\u00e4ratud adressaadid oma ID-kaardi v\u00f5i\u00a0digi-ID\u00a0abil! Keegi teine faili sisu oma arvutis lahti klikkida ei saa.\n- \nKr\u00fcpteeritud failide puhul kasutatakse faililahendit .cdoc\u00a0ning need failid on avatavad ainult\u00a0kr\u00fcpteerija\u00a0poolt m\u00e4\u00e4ratud adressaatide poolt oma ID-kaardi (v\u00f5i muu digitaalse faili) (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/) abil.\nNB! Faile saad kr\u00fcpteerida ilma ID-kaardi v\u00f5i muu digitaalse isikut\u00f5endita. Teada tasub aga, et mobiil-ID ja\u00a0Smart-ID abil ei saa kr\u00fcpteeritud faile avada ehk\u00a0dekr\u00fcpteerida!\nKr\u00fcpteeritud failide avamiseks \u00fchenda ID-kaart arvutiga, ava DigiDoc4 ning kontrolli, et sinu ID-kaardi andmed loetakse sisse korrektselt. Seej\u00e4rel tee topeltkl\u00f5ps kr\u00fcpteeritud \u00fcmbrikul.\nKr\u00fcpteeritud failid avatakse DigiDoc4 men\u00fc\u00fcs \u201eKR\u00dcPTO\u201c. Kui sul on \u00f5igus failide dekr\u00fcpteerimiseks ehk lahti tegemiseks, on nupp \u201edekr\u00fcpteeri\u201c aktiivne. Kui \u201edekr\u00fcpteeri\u201c nupp on passiivne, ei ole sul failide avamiseks \u00f5igust (v\u00f5i on lugejas vale kaart).\n: veendu, et kaardilugejas oleks \u00f5ige dokument! Seda, millise dokumendiga saad kr\u00fcpteeritud faili lahti, n\u00e4ed v\u00e4ikeses kirjas adressaadi nime all.\nKl\u00f5psa \u201e \u201c nupul.", "imgurl": "", "title": "Failide kr\u00fcpteerimine ja dekr\u00fcpteerimine DigiDoc4 rakendusega - ID.ee", "description": "No Description", "source_url": "https://www.id.ee/artikkel/dokumentide-krupteerimine-ja-dekrupteerimine/"}}, {"content": {"chunk": "Kl\u00f5psa \u201e \u201c nupul.\nKr\u00fcpteeringu mahav\u00f5tmiseks on sul vaja teada oma PIN1-koodi.\nJ\u00e4rgi ekraanile ilmuvaid juhiseid ja k\u00f5ik sujub. \u00c4ra unusta\u00a0dekr\u00fcpteeritud\u00a0faile oma arvutis sellisesse kohta salvestada, kus sa need hiljem mugavalt \u00fcles leiad!\n\u2192\nTemp-kataloogi sisu on v\u00f5\u00f5ra pilgu eest t\u00e4pselt sama kaitstud kui kogu muu sinu arvuti sisu: juhul, kui sinu arvutit kasutab mitu inimest v\u00f5i oli kr\u00fcpteeritud failide sisu salajane (n\u00e4iteks sisaldas kellegi delikaatseid isikuandmeid, paroole vms), tuleks Temp-kataloogi tekitatud koopiad kindlasti kustutada!\n- \nDokumentide kr\u00fcpteerimine . Kr\u00fcpteerimine on vajalik failide turvaliseks edastamiseks: k\u00e4tte saadud failid tuleks avada ja kohe seej\u00e4rel kr\u00fcpteerimata kujul turvalisse ja muude vahenditega kaitstud kohta\u00a0salvestada.\nKr\u00fcpteeritud dokumente saavad avada ainult kr\u00fcpteeritud dokumendile m\u00e4\u00e4ratud adressaadid\u00a0ja ainult\u00a0selle sama ID-kaardi v\u00f5i\u00a0digi-ID kaardiga, mis kehtis dokumentide kr\u00fcpteerimise ajal\u00a0(ehk millele fail kr\u00fcpteeriti).\nUuendatud sertifikaatide ja/v\u00f5i uue ID-kaardiga ei saa varem kr\u00fcpteeritud dokumente enam avada!\nJuhul, kui sul on vaja ligip\u00e4\u00e4su varem kr\u00fcpteeritud dokumendile ja sa ei saa seda enam oma ID-kaardiga lahti, on ainult \u00fcks v\u00f5imalus: paluda fail avada m\u00f5nel teisel selle adressaadil.\nSeet\u00f5ttu ongi oluline, et dokumentide kr\u00fcpteerimisel lisataks neile piisaval hulgal adressaate ning et kindlasti oleks adressaatide hulka lisatud ka\u00a0kr\u00fcpteerija\u00a0ise.", "imgurl": "", "title": "Failide kr\u00fcpteerimine ja dekr\u00fcpteerimine DigiDoc4 rakendusega - ID.ee", "description": "No Description", "source_url": "https://www.id.ee/artikkel/dokumentide-krupteerimine-ja-dekrupteerimine/"}}, {"content": {"chunk": "Failide kr\u00fcpteerimine aitab kaitsta failide sisu v\u00f5\u00f5raste pilkude eest. Tegemist on ajutise lahendusega, mis on m\u00f5eldud failide turvaliseks edastamiseks, mitte aga pikaaegseks s\u00e4ilitamiseks.\nAit\u00e4h tagasiside eest!", "imgurl": "", "title": "Failide kr\u00fcpteerimine ja dekr\u00fcpteerimine DigiDoc4 rakendusega - ID.ee", "description": "No Description", "source_url": "https://www.id.ee/artikkel/dokumentide-krupteerimine-ja-dekrupteerimine/"}}]