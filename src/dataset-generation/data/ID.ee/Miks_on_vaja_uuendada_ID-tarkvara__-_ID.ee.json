[{"content": {"chunk": "Iga tarkvara vajab vahel uuendamist:\u00a0pole vahet, kas tegu on nutitelefoni v\u00f5i arvutiga, t\u00f6\u00f6ks vajaliku programmiga v\u00f5i millegagi, mis aitab sul lihtsalt aega veeta. Juhul, kui sinu arvuti soovitab sul\u00a0ID-tarkvara v\u00f5i selle komponente (n\u00e4iteks DigiDoc4 rakendust)\u00a0uuendada,\u00a0v\u00f5ta seda t\u00f5siselt ja uuenda tarkvara esimesel v\u00f5imalusel!\nOlulisemate tarkvarauuenduste kohta \u2013 n\u00e4iteks juhul, kui need puudutavad kriitilisi turvariske \u2013 antakse teada ka meedia vahendusel.\nEnamike tarkvarauuenduste taga on mitu olulist p\u00f5hjust, isegi, kui need\u00a0k\u00f5ik\u00a0sulle kohe v\u00e4lja ei paista. N\u00e4iteks on avastatud m\u00f5ni turvarisk v\u00f5i leitud lahendus juba varem teadaolevale puudusele, tarkvarauuendus aitab seadmel kiiremini ja efektiivsemalt t\u00f6\u00f6tada, m\u00f5ni oluline funktsionaalsus on senisest mugavamaks muudetud, uuem versioon toimib teiste tarkvarade/programmidega koos ilma konfliktideta v\u00f5i on vahepealse tehnoloogia arenguga muutunud \u00fcldised tehnilised v\u00f5imalused ja vajadused.\nTarkvara v\u00e4rskusest annab m\u00e4rku . Mida suurem ehk k\u00f5rgem see on, seda v\u00e4rskem on see konkreetne tarkvara. Tarkvara uuendamine \u2013 mida rahvasuus\u00a0ingliskeelse termini j\u00e4rgi\u00a0\u201eupdeitimiseks\u201c\u00a0ja \u201eapteitimiseks\u201c\u00a0nimetatakse\u00a0\u2013 t\u00e4hendabki seda, et sinu seadmes juba kasutusel olev tarkvara (programm, rakendus jms.) vahetatakse sama tarkvara k\u00f5ige v\u00e4rskema versiooni vastu.", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}, {"content": {"chunk": "Igas tarkvaraversioonis esineb puuduseid, mida uute versioonidega lahendada p\u00fc\u00fctakse \u2013 n\u00e4iteks v\u00f5id tutvuda ID-tarkvara viimase versiooni teadaolevate puudustega (https://www.id.ee/artikkel/id-tarkvara-teadaolevad-puudused/) v\u00f5i kontrollida, milliseid muudatusi t\u00f5id kaasa eelnevad ID-tarkvara versiooniuuendused (https://www.id.ee/artikkel/id-tarkvara-koige-uuema-versiooni-info/) .\nPea meeles, et:", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}, {"content": {"chunk": "- Muutuvad usaldusnimekirjad (Trusted\u00a0Services\u00a0List ehk TSL).\n- Aegunud ja mitte-toetatud ID-tarkvaraga ei pruugi sa saada digitaalselt allkirjastada ega kontrollida juba varem antud allkirjade kehtivust.\n- Mida v\u00e4rskeim on sinu ID-tarkvara, seda turvalisem see on.\n- Uusima\u00a0tarkvaraversiooniga on sinu k\u00e4sutuses ka k\u00f5ik uuemad funktsionaalsused ja v\u00f5imalused.\n\n- \nID-tarkvara v\u00e4rskendamiseks on kaks v\u00f5imalust:", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}, {"content": {"chunk": "- Laadi ID-tarkvara installer kodulehelt www.id.ee (https://www.id.ee/artikkel/paigalda-id-tarkvara/) alla, k\u00e4ivita see ja j\u00e4rgi samu juhiseid, mis programmi esmasel paigaldamisel.\n- Alusta saadaolevate v\u00e4rskenduste otsimist rakenduse enda seadetest:\nK\u00f5igepealt soovitame sulgeda k\u00f5ik internetibrauseri aknad. Seej\u00e4rel ava DigiDoc4 rakendus ja vajuta paremas \u00fclanurgas nuppu .\nDigiDoc4 rakenduse allosas vajuta nuppu .\nP\u00e4rast seda peaks ilmuma kinnitusteade ja avanema uuendamise dialoogiaken. Vajuta nuppu \"Sulge\".\nKui n\u00e4ed dialoogiakna \u00fclaosas teadet , t\u00e4hendab see, et ID-tarkvarale pole hetkel v\u00e4rskendusi ja on installitud uusim ID-tarkvara versioon.\nVastasel juhul teavitab dialoogiaken saadaolevast v\u00e4rskenduse versioonist. Vajutades nupul , alustatakse ID-tarkvara v\u00e4rskenduse allalaadimist. P\u00e4rast v\u00e4rskenduse allalaadimist teatab uus dialoogiaken, et saad v\u00e4rskendusprotsessi alustada. Selle k\u00e4ivitamiseks vajuta nuppu .\nPane t\u00e4hele, et dialoogiakende keel s\u00f5ltub arvuti operatsioonis\u00fcsteemi liidese keelest, mitte DigiDoc4 rakenduse liidese keelest.\nP\u00e4rast seda j\u00e4rgi installija ekraanil kuvatavaid juhiseid. Installimisprotsessi l\u00f5pus ID-tarkvara v\u00e4rskendatakse.\n- \nMacOS\u00a0arvutites aitab DigiDoc4 rakenduse v\u00e4rskena hoida\u00a0Apple\u2019i\u00a0App Store. Vajalike uuenduste kohta annab arvuti sulle ise m\u00e4rku ning DigiDoc4 v\u00e4rskendatakse t\u00e4pselt nii, nagu kogu muud tarkvara sinu arvutis.\nJuhul, kui oled automaatsed tarkvarauuendused oma arvutis \u00e4ra keelanud, sul tekkis tehnilisi t\u00f5rkeid v\u00f5i soovid lihtsalt kiirendada tarkvara uuendamist, saad tarkvara ise v\u00e4rskendada:", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}, {"content": {"chunk": "- DigiDoc4 v\u00e4rskeim versioon on alati k\u00e4ttesaadav App Store (https://apps.apple.com/us/app/digidoc4-client/id1370791134?mt=12) kaudu\n- Vajalikud veebikomponendid leiad paigalda ID-tarkvara (https://www.id.ee/artikkel/paigalda-id-tarkvara/) lehelt.\n, et ID-kaardi kasutamiseks\u00a0macOS\u00a0arvuti brauserites vajad sa lisaks DigiDoc4\u2019le ka eraldi . Uue versiooni olemasolul peaks su arvuti sulle automaatselt pakkuma v\u00f5imalust ka veebikomponentide uuendamiseks. Kui seda ei juhtu, sa oled ise k\u00e4sitsi oma brausereid uuendanud v\u00f5i soovid lihtsalt kontrollida, et kasutad v\u00e4rskeimaid veebikomponente, saad seda teha nii:\n\n- Ava\u00a0Spotlight\u00a0otsing, kl\u00f5psates ekraani paremas \u00fclemises nurgas oleval luubiga ikoonil (sulle avaneb uus otsinguaken)\n- Kirjuta otsingus\u00f5naks ja vajuta ENTER.\n- Otsinguvastuste aknas, paremas k\u00fcljes, peaksid n\u00e4gema infot oma ID-tarkvara versioonide kohta,\n\n- Juhul, kui seal on aktiivne nupp \u201e \u201c, on tarkvara vahepeal uuendatud ja saad siitkaudu tarkvara uuendamise k\u00e4ivitada.\n- Kui aktiivne \u201e \u201c nupp puudub, on sinu arvutis olevad veebikomponendid v\u00e4rsked ega vaja uuendamist.\n- \nKui oled alles algaja Ubuntu operatsioonis\u00fcsteemiga arvuti kasutaja, v\u00f5ib tarkvara uuendamine esimese hooga p\u00e4ris keeruline tunduda. \u00c4ra muretse: tegelikult k\u00e4ib see\u00a0alloleva\u00a0juhise j\u00e4rgi p\u00e4ris lihtsalt.", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}, {"content": {"chunk": "- Ava Terminal\n- Kirjuta sinna\n- Vajuta Enter.\n- Sinu k\u00e4est k\u00fcsitakse arvuti\u00a0parooli: sisesta see ja vajuta veelkord Enter. \u00c4ra lase ennast segada, et parooli sisestamisel kursor ei liigu!\n- Juhul, kui ID-tarkvara on vahepeal uuenenud, algab tarkvara uuendamine automaatselt: j\u00e4rgi ekraanil olevaid juhiseid ja see v\u00f5tab vaid paar minutit.\nIga tarkvara vajab vahel uuendamist: p\u00f5hjuseks tarkvara turvalisuse tagamine ning parem kasutusmugavus. V\u00f5ta ID-tarkvara uuendamist alati t\u00f5siselt!\nAit\u00e4h tagasiside eest!", "imgurl": "", "title": "Miks on vaja uuendada ID-tarkvara? - ID.ee", "description": "No Description", "source_url": "https://www.id.ee/artikkel/miks-on-vaja-uuendada-digidoc4-tarkvara/"}}]