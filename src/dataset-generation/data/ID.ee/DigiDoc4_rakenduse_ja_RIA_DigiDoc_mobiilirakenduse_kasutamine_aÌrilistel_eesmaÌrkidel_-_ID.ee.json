[
    {
        "content": {
            "chunk": "K\u00f5igile ID-kaardi v\u00f5i/ja mobiil-ID,\u00a0Smart-ID omanikele on alates\u00a0DigiDoc tarkvara loomisest saati olnud ette n\u00e4htud teatud hulk tasuta digiallkirju kuus. DigiDoc\u00a0rakendustes antavate\u00a0tasuta\u00a0allkirjade arv l\u00e4htub m\u00f5istliku kasutamise printsiibist ning oli pikka aega k\u00fcmme allkirja kuus. Seoses inimeste muutunud k\u00e4itumisharjumustega on seda limiiti mitmekordistatud.\u00a0Uus tasuta allkirjade arv\u00a0on koosk\u00f5las reaalse kasutusega ning\u00a0tavakasutuseks piisav.\u00a0Piirangu alla l\u00e4hevad vaid DigiDoc4 rakenduse ja RIA DigiDoc mobiilirakenduse abil antavad digiallkirjad ehk siis dokumentidele antud allkirjad. E-teenustes (internetipangad, eesti.ee jms) antavad allkirjad piirangu alla ei l\u00e4he.\nPiirangut rakendatakse ID-kaardiga allkirjastamisel arvuti IP-aadressi ning Smart-ID ja Mobiil-ID korral isikukoodi p\u00f5hiselt. Igale allkirjastamise viisile on ette n\u00e4htud teatud hulk digiallkirju kuus.\n(#digidoc4-kliendi)\n\nTarkvara paigaldamisel seadistatakse automaatselt ligip\u00e4\u00e4s ajatempliteenusele l\u00e4bi RIA vahendusteenuse, mis on m\u00f5eldud ainult tavakasutamiseks. \u00c4riliste eesm\u00e4rkide puhul:",
            "imgurl": "",
            "title": "DigiDoc4 rakenduse ja RIA DigiDoc mobiilirakenduse kasutamine \u00e4rilistel eesm\u00e4rkidel - ID.ee",
            "description": "No Description",
            "source_url": "https://www.id.ee/artikkel/asutustele-kus-allkirjastatakse-digidoc4-kliendi-kaudu-suuremates-kogustes-dokumente/"
        }
    },
    {
        "content": {
            "chunk": "- kasutada\u00a0eIDAS-e n\u00f5uetele vastavate ajatempliteenuse pakkujate ajatempleid ( \u00fclevaade teenuspakkujatest (https://eidas.ec.europa.eu/efda/tl-browser/#/screen/home) ). \u00dcks teenusepakkujaid Eestis on n\u00e4iteks SK ID Solutions AS;\n- valitsussektori asutustele (https://www.fin.ee/riik-ja-omavalitsused-planeeringud/riigihaldus) vahendab ajatempliteenust RIA ning selle kasutamiseks tuleb s\u00f5lmida\u00a0RIA-ga\u00a0koost\u00f6\u00f6lepe. Selleks saatke e-kiri oma sooviga aadressile help@ria.ee\nAjatempli seadistamise juhend (https://www.id.ee/artikkel/tsa-urli-maaramine-digidoc4-rakenduses-ja-ria-digidoc-mobiilirakenduses/)\n\n\n- Ajatempleid kasutatakse mitmes valdkonnas, sh digiallkirjades, et t\u00f5endada dokumendi ning allkirja olemasolu antud ajahetkel. Ilma ajatempliteenuse ligip\u00e4\u00e4suta ei ole ID-tarkvaras digiallkirjastamine v\u00f5imalik.\n- Ajatempel on kui \u00fcmbrik, mille sees on andmed ja mille peal on \"pitseeritud\" aeg, millal need andmed sinna pandi. Andmete muutmiseks tuleb l\u00f5hkuda pitser, ehk selle j\u00e4rgi on v\u00f5imalik aru saada, kas andmeid on muudetud. Samal viisil kasutatakse ka ajatemplit digiallkirjades.\n\nDigiDoc4 rakenduses ja RIA DigiDoc mobiilirakenduses kasutatakse vaba ligip\u00e4\u00e4suga AIA OCSP teenust (aia.sk.ee).",
            "imgurl": "",
            "title": "DigiDoc4 rakenduse ja RIA DigiDoc mobiilirakenduse kasutamine \u00e4rilistel eesm\u00e4rkidel - ID.ee",
            "description": "No Description",
            "source_url": "https://www.id.ee/artikkel/asutustele-kus-allkirjastatakse-digidoc4-kliendi-kaudu-suuremates-kogustes-dokumente/"
        }
    },
    {
        "content": {
            "chunk": "- Kehtivuskinnitusteenust kasutatakse sertifikaadi kehtivuse reaalajas kontrollimiseks, mis kindlustab turvalisima sertifikaadi kasutamise isikutuvastamiseks v\u00f5i digitaalseks allkirjastamiseks.\n- Kehtivuskinnitusteenus lisab antud digitaalallkirjale automaatselt elektroonilise m\u00e4rke, mis m\u00e4\u00e4ratleb \u00e4ra allkirja andmise aja ja n\u00e4itab, et allkirja andmiseks kasutatud sertifikaat sel hetkel kehtis.\n\nTarkvara paigaldamisel seadistatakse automaatselt ligip\u00e4\u00e4s mobiil-ID teenusele l\u00e4bi RIA vahendusteenuse, mis on m\u00f5eldud ainult tavakasutamiseks.\u202f\u00c4riliste eesm\u00e4rkide puhul:\n\n- tuleb s\u00f5lmida otseleping mobiil-ID teenuse kasutamiseks teenusepakkujaga\u202fSK ID Solutions AS, kes annab teile ligip\u00e4\u00e4sutunnuse ja lubab teie asutuse IP-le ligip\u00e4\u00e4su mobiil-ID teenusele. ID-tarkvara saab kasutada ka juba olemasoleva lepingu raames.\n\nNB!\u00a0Kindlasti tuleks lugeda ka\u00a0\u201eTeada tasub\u201c osa.\n\n\n- Mobiil-ID on teie digitaalne isikutunnistus - see asub teie mobiilis ja on teiega alati kaasas.\n- Mobiil-ID abil saate siseneda e-keskkondadesse, teha makseid, s\u00f5lmida tehinguid, anda digitaalallkirju ja h\u00e4\u00e4letada valimistel. Samuti saate siseneda erinevatesse rakendustesse - nii v\u00f5ite n\u00e4iteks pangatoiminguid teha mugavalt nutiseadmest k\u00f5ikjal, kus parasjagu viibite. Mobiil-ID aitab teil ajada nii era- kui ka \u00e4riasju.\n\nTarkvara paigaldamisel seadistatakse automaatselt ligip\u00e4\u00e4s\u00a0Smart-ID teenusele l\u00e4bi RIA vahendusteenuse, mis on m\u00f5eldud ainult tavakasutamiseks Eesti isikukoodiga isikutele. \u00c4rilistel eesm\u00e4rkidel v\u00f5i L\u00e4ti ja Leedu isikukoodiga allkirjastamiseks ID-tarkvaras\u00a0Smart-ID-ga tuleb:",
            "imgurl": "",
            "title": "DigiDoc4 rakenduse ja RIA DigiDoc mobiilirakenduse kasutamine \u00e4rilistel eesm\u00e4rkidel - ID.ee",
            "description": "No Description",
            "source_url": "https://www.id.ee/artikkel/asutustele-kus-allkirjastatakse-digidoc4-kliendi-kaudu-suuremates-kogustes-dokumente/"
        }
    },
    {
        "content": {
            "chunk": "- s\u00f5lmida\u00a0Smart-ID teenuse kasutamise leping teenusepakkujaga\u202fSK ID Solutions AS,\u202fkes annab teile ligip\u00e4\u00e4sutunnuse ja lubab teie asutuse IP-le ligip\u00e4\u00e4su\u00a0Smart-ID teenusele. ID-tarkvara saab kasutada ka juba\u00a0olemaoleva\u00a0lepingu raames.\n\nNB!\u00a0Kindlasti tuleks lugeda ka\u00a0\u201eTeada tasub\u201c osa.\n\n\n- Smart-ID on lahendus isiku tuvastamiseks.\u00a0Smart-ID\u00a0\u00e4pi\u00a0kasutamine on lihtne ja turvaline.\n- Smart-ID abil saate siseneda e-teenustesse ja oma netipanka, allkirjastada dokumente ja kinnitada tehinguid.\n(#teada-tasub)\nID-kaardiga allkirjastamiseks DigiDoc4 rakenduses ja RIA DigiDoc mobiilirakenduses on alati vajalik nii ajatempel kui ka kehtivuskinnitusteenus. Mobiil-ID ja\u00a0Smart-IDga allkirjastamisel l\u00e4heb lisaks vaja ka mobiil-ID ja\u00a0Smart-ID teenust.\nK\u00f5igile ID-kaardi, Digi-ID v\u00f5i/ja Mobiil-ID omanikele on ette n\u00e4htud teatud hulk tasuta digiallkirju igas kalendrikuus. See piirang puudutab isiklikuks tarbeks allkirjastamist ning ainult ID-tarkvara kaudu dokumentidele antavaid digiallkirju.\nAit\u00e4h tagasiside eest!",
            "imgurl": "",
            "title": "DigiDoc4 rakenduse ja RIA DigiDoc mobiilirakenduse kasutamine \u00e4rilistel eesm\u00e4rkidel - ID.ee",
            "description": "No Description",
            "source_url": "https://www.id.ee/artikkel/asutustele-kus-allkirjastatakse-digidoc4-kliendi-kaudu-suuremates-kogustes-dokumente/"
        }
    }
]