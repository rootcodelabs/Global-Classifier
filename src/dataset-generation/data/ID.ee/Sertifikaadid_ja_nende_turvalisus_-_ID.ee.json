[{"content": {"chunk": "Elektroonilises maailmas esindavad sind digitaalse isikutuvastusvahendiga (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/) (n\u00e4iteks ID-kaart,\u00a0digi-ID, mobiil-ID,\u00a0Smart-ID) seotud sertifikaadid. Seet\u00f5ttu on v\u00e4ga t\u00e4htis, et sinu sertifikaadid oleksid alati kaitstud.\nVaikimisi on\u00a0sertifikaatide kehtivusaeg\u00a0sama pikk kui nendega seotud isikutuvastusvahendil. Turvalisuse kaalutlustel v\u00f5ib aga juhtuda, et aeg-ajalt on sul vaja oma sertifikaate uute ning kindlamate vastu vahetada. Sellest annab sulle m\u00e4rku DigiDoc4. K\u00f5ikide suuremate turvauuenduste kohta saab alati lugeda id.ee veebilehelt ning massimeediast.\nSinu : isikutuvastuse sertifikaat (mille kasutamiseks l\u00e4heb vaja PIN1-koodi) ja allkirjastamise sertifikaat (mille kasutamiseks l\u00e4heb vaja PIN2-koodi).\n. Isegi, kui sinu dokument satub v\u00f5\u00f5rastesse k\u00e4tesse (n\u00e4iteks\u00a0oli\u00a0varastatud/kaotatud rahakotis ka sinu ID-kaart), ei saa selle abil e-teenustesse sisse logida, tehinguid teostada ega allkirju anda ilma PIN-koode teadmata. Uute PIN-koodide loomiseks on aga vaja ligip\u00e4\u00e4su PUK-koodile.\n\n\n- \nJuhul, kui sinu ID-kaart, mobiil-ID vms on kadunud v\u00f5i varastatud, tuleks koheselt peatada sellega seotud sertifikaadid: nii oled identiteedivarguste eest kaitstud.\nID-kaartide ja muude digitaalsete dokumentide (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id) sertifikaate\u00a0saad\u00a0peatada telefoni teel:", "imgurl": "", "title": "Sertifikaadid ja nende turvalisus - ID.ee", "description": "No Description", "source_url": "https://www.id.ee/artikkel/sertifikaadid-ja-nende-turvalisus/"}}, {"content": {"chunk": "- helistades\u00a0numbril .\nNB!\u00a0Sinu\u00a0k\u00e4est k\u00fcsitakse nime ning isikukoodi!\nPeatatud sertifikaatide taasavamiseks tuleb\u00a0sul\u00a0oma ID-kaardiga Politsei- ja Piirivalveameti teenindusse (https://www.politsei.ee/et/asukohad/teenindused) p\u00f6\u00f6rduda: telefoni teel sertifikaate aktiveerida ei saa.\nKui\u00a0oled\u00a0kindel, et\u00a0sinu\u00a0ID-kaart on t\u00f5epoolest varastatud, tuleks\u00a0sul\u00a0sellest politseid teavitada ning ID-kaart ja sellega seotud sertifikaadid tunnistada lasta.\nKas teadsid\u00a0aga, et varguse korral tuleks peatada ka sinu mobiilse nutivahendiga seotud sertifikaadid (https://www.id.ee/artikkel/mobiil-id-sertifikaatide-peatamine) ?\n- \nsiis helista esimesel v\u00f5imalusel oma mobiilioperaatori klienditeenindusse ning peata mobiil-ID sertifikaadid v\u00f5i sulge mobiil-ID teenus:", "imgurl": "", "title": "Sertifikaadid ja nende turvalisus - ID.ee", "description": "No Description", "source_url": "https://www.id.ee/artikkel/sertifikaadid-ja-nende-turvalisus/"}}, {"content": {"chunk": "- Elisa Eesti AS (http://www.elisa.ee/) klienditeenindus: +372 6600 600\n- Telia Eesti AS (http://www.telia.ee/) klienditeenindus: +372 6397 130\n- Tele2 Eesti AS (http://www.tele2.ee/) klienditeenindus: +372 686 6866\nei saa siseneda e-teenustesse, anda digitaalallkirja ega teha muid toiminguid elektroonilises keskkonnas.\nLisaks saadetakse sinu @eesti.ee aadressile vastavasisuline kiri, kus sind teavitatakse mobiil-ID sertifikaatide peatamisest.\nKui Mobiil-ID on v\u00e4ljastatud enne 02.07.2022 tuleb p\u00f6\u00f6rduda mobiiloperaatori teenindusse.\nMobiil-ID kasutamise j\u00e4tkamiseks p\u00e4rast sertifikaatide staatuse muutmist\nJuhul, kui lasid mobiil-ID sertifikaadid (n\u00e4iteks oli telefon kadunud, ent leidsid selle taas \u00fcles), on sul v\u00f5imalik j\u00e4tkata olemasoleva mobiil-ID SIM-kaardi kasutamist. Sertifikaatide taas-aktiveerimiseks tuleb sul koos isikut t\u00f5endava dokumendiga oma mobiilsideoperaatori esindusse p\u00f6\u00f6rduda.\n\nHoia oma PIN- ja PUK-koodid alati saladuses!  (#hoia-oma)\n\n- :\u00a0vali endale sellised PIN-koodid, mida on lihtne meeles pidada (ent mida on v\u00f5\u00f5ral keeruline \u201e\u00e4ra m\u00f5istatada\u201c). Nii ei ole sul vaja oma koode \u00fcles kirjutatuna s\u00e4ilitada!\n- \u00c4ra hoia kirja pandud PIN- ja PUK-koode oma ID-kaardi l\u00e4hedal! N\u00e4iteks on ebaturvalisteks hoiukohtadeks rahakott, telefoni m\u00e4rkmed, t\u00f6\u00f6laud, arvutiekraan jne.\n- \u00c4ra jaga oma PIN- ega PUK-koode teistega!\nElektroonilises maailmas esindavad sind digitaalse isikutuvastusvahendiga (n\u00e4iteks ID-kaart, digi-ID, mobiil-ID, Smart-ID) seotud sertifikaadid. Seet\u00f5ttu on t\u00e4htis, et su sertifikaadid oleksid alati kaitstud.\nAit\u00e4h tagasiside eest!", "imgurl": "", "title": "Sertifikaadid ja nende turvalisus - ID.ee", "description": "No Description", "source_url": "https://www.id.ee/artikkel/sertifikaadid-ja-nende-turvalisus/"}}]