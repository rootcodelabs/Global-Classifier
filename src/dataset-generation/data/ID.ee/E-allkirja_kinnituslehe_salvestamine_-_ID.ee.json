[{"content": {"chunk": "DigiDoc4 abil on sul v\u00f5imalik salvestada ja v\u00e4lja printida e-allkirja kinnitusleht, kus kuvatakse andmed allkirjastatud failide ja\u00a0allkirja andjate\u00a0kohta.\nKinnitusleht on informatiivne dokument, mis sobib n\u00e4iteks tegevuste/protsesside ajaloolise logi pidamiseks, ent millel puudub iseseisev t\u00f5endusv\u00e4\u00e4rtus. Kinnituslehes olev teave kinnitab vaid seda, et\u00a0infokoguga ehk\u00a0r\u00e4siga\u00a0fail eksisteerib.\u00a0Seda, millist infot sisaldab\u00a0allkirjastatud fail, saab kontrollida ainult allkirjastatud failist endast\u00a0\u2013 ja seega ei saa e-allkirja kinnituslehte kasutada\u00a0t\u00f5endamaks\u00a0poolte tahteavaldusi.\nVaikimisi on DigiDoc4 kinnituslehe v\u00e4ljatr\u00fckk v\u00e4lja l\u00fclitatud. Kinnituslehe v\u00e4ljatr\u00fcki v\u00f5imaluse\u00a0aktiveerimine on lihtne:\n(#samm-1)\nAva ja selle \u00fclemisest paremast nurgast\u00a0\u201eSeaded\u201c.\u00a0Seal m\u00e4rgi \u00e4ra valik \u201eN\u00e4ita kinnituslehte\u201c.\n(#samm-2)\nDokumentide\u00a0digiallkirjastamisel\u00a0k\u00e4itu nagu tavaliselt: lisa allkirja\u00fcmbrikusse ehk konteinerisse allkirjatatavad failid ja lisa neile oma\u00a0digiallkiri, v\u00f5i siis ava DigiDoc4\u2019s\u00a0juba varem allkirjastatud dokumendikonteiner.\u00a0N\u00e4ed ekraani alaservas\u00a0allkirjastamise v\u00f5imaluse k\u00f5rval\u00a0nuppu \u201eTr\u00fcki kinnitusleht\u201c.\u00a0Kl\u00f5psa sellel.\n(#samm-3)\nP\u00e4rast \u201eTr\u00fcki kinnitusleht\u201c nupul\u00a0klikkamist\u00a0avatakse\u00a0sulle kinnituslehe printimise eelvaade. Tr\u00fckkimiseks kl\u00f5psa nupul \u201eTr\u00fckkimine\u201c.\nKinnituslehe salvestamiseks PDF-dokumendina vali printeriks \"Microsoft Print to PDF\u201c, ning siis kl\u00f5psa nuppul \"Prindi\".\nKinnituslehe salvestamiseks PDF-dokumendina kl\u00f5psata nupul \"PDF\" ja vali \"Save as PDF\u201c.\nKinnituslehe salvestamiseks PDF-dokumendina vali \"Tr\u00fckkimine faili (PDF)\".", "imgurl": "", "title": "E-allkirja kinnituslehe salvestamine - ID.ee", "description": "No Description", "source_url": "https://www.id.ee/artikkel/e-allkirja-kinnituslehe-salvestamine/"}}, {"content": {"chunk": "Kinnituslehe salvestamiseks PDF-dokumendina vali \"Tr\u00fckkimine faili (PDF)\".\nDigiDoc4 rakenduse abil on sul v\u00f5imalik salvestada ja v\u00e4lja printida e-allkirja kinnitusleht, kus kuvatakse andmed allkirjastatud failide ja allkirjastajate kohta.\nAit\u00e4h tagasiside eest!", "imgurl": "", "title": "E-allkirja kinnituslehe salvestamine - ID.ee", "description": "No Description", "source_url": "https://www.id.ee/artikkel/e-allkirja-kinnituslehe-salvestamine/"}}]