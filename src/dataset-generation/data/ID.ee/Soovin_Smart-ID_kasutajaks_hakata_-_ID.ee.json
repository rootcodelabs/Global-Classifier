[{"content": {"chunk": "Smart-ID tasuta nutirakendusega saad e-teenustesse sisse logida, tehinguid ja panga\u00fclekandeid kinnitada ning dokumente allkirjastada: v\u00f5imalused on peaaegu sama avarad kui ID-kaardi,\u00a0digi-ID v\u00f5i mobiil-ID puhul.\n\n- \nSmart-ID on lihtne ja mugav nutilahendus, mis v\u00f5imaldab sul e-teenustesse sisse logida, panga\u00fclekandeid teha, tehinguid ja tegevusi allkirjastada jms.\nSuureks plussiks on\u00a0Smart-ID kasutajamugavus ning v\u00f5imalus endale konto \u00fcksk\u00f5ik mitmesse nutiseadmesse luua: lahendus on SIM-kaardist s\u00f5ltumatu.", "imgurl": "", "title": "Soovin Smart-ID kasutajaks hakata - ID.ee", "description": "No Description", "source_url": "https://www.id.ee/artikkel/soovin-smart-id-kasutajaks-hakata/"}}, {"content": {"chunk": "- soovivad ID-kaardi k\u00f5rvale veel \u00fcht mugavat v\u00f5imalust elektrooniliseks isikutuvastuseks\n- pigem vajavad\u00a0Smart-IDd e-teenuste kasutamiseks \u2013 internetipanka ja suurematesse e-teenindustesse sisenemiseks ja seal tehingute-tegevuste kinnitamiseks\n- ei vaja igap\u00e4evaselt dokumentide\u00a0digiallkirjastamise\u00a0ja/v\u00f5i kr\u00fcpteerimise v\u00f5imalusi\n- eelistavad kiired asjad pigem nutitelefonis korda ajada\n- soovivad seadme\u00fclest kasutamist\n- reisivad sageli ega soovi v\u00f5i saa e-teenuste tarbimiseks alati ID-kaarti kasutada\nSmart-IDga liitumine on lihtne:  (#smart-idga-liitumine)\nT\u00e4psemaid juhiseid uuri vajadusel Smart-ID veebilehelt (https://www.smart-id.com/et/) .\n1. Laadi alla ja paigalda Smart-ID \u00e4pp\nSmart-ID rakenduse saad tasuta alla laadida (https://www.smart-id.com/et/laadi-alla/) AppStore\u00a0ning\u00a0GooglePlay\u00a0kaudu. Paigalda see oma telefoni.\n2. Registreeri endale Smart-ID konto.\nLihtsalt\u00a0\u00e4pist\u00a0ei piisa:\u00a0Smart-ID kasutamiseks tuleb ka konto luua. Vajalikud juhised on ekraanil olemas, aga enne registreerimise alustamist pane valmis ID-kaart v\u00f5i mobiil-ID, neid l\u00e4heb sul vaja!\n3. Autoriseeri oma konto\nKonto isikustamiseks on vaja kas ID-kaarti v\u00f5i mobiil-IDd ja konto saad sa isikustada just sellise seadme kaudu, mis sulle sobib. N\u00e4iteks v\u00f5id oma nutitelefoni\u00a0Smart-ID konto autoriseerida ka arvutis. Samm-sammult juhised on n\u00e4ha sinu telefoniekraanil.\n4. Oledki valmis!", "imgurl": "", "title": "Soovin Smart-ID kasutajaks hakata - ID.ee", "description": "No Description", "source_url": "https://www.id.ee/artikkel/soovin-smart-id-kasutajaks-hakata/"}}, {"content": {"chunk": "4. Oledki valmis!\nP\u00e4rast konto registreerimist saadki kohe\u00a0Smart-IDd kasutama hakata!\u00a0Smart-IDga saad sisse logida enamikesse suurematesse e-keskkondadesse (n\u00e4iteks pangad, suuremad e-teenindused jms), kus on olemas ID-kaardi ja mobiil-ID tugi. Kahjuks ei ole\u00a0Smart-ID t\u00e4na veel Eestis sama levinud kui ID-kaart ja mobiil-ID.\nT\u00e4psem nimekiri Smart-ID toega e-teenustest (https://www.smart-id.com/et/teenused/) .", "imgurl": "", "title": "Soovin Smart-ID kasutajaks hakata - ID.ee", "description": "No Description", "source_url": "https://www.id.ee/artikkel/soovin-smart-id-kasutajaks-hakata/"}}, {"content": {"chunk": "- \nK\u00f5ikide k\u00fcsimuste ja probleemide tekkides leiad lahenduse Smart-ID kodulehelt www.smart-id.com (http://www.smart-id.com/)\n\n\n- \n- Smart-ID kasutusjuhised (https://www.smart-id.com/et/abi/kkk/)\n- V\u00f5ta \u00fchendust klienditoega (https://www.smart-id.com/et/abi/klienditugi/)\n- Smart-ID laadimine ja paigaldamine (https://www.smart-id.com/et/laadi-alla/)\nSmart-ID kuulub SK ID\u00a0Solutions\u00a0ASile.\nSmart-ID tasuta nutirakendusega saad e-teenustesse sisse logida, tehinguid ja panga\u00fclekandeid kinnitada ning dokumente allkirjastada: v\u00f5imalused on peaaegu sama avarad kui ID-kaardi, digi-ID v\u00f5i mobiil-ID puhul.\nAit\u00e4h tagasiside eest!", "imgurl": "", "title": "Soovin Smart-ID kasutajaks hakata - ID.ee", "description": "No Description", "source_url": "https://www.id.ee/artikkel/soovin-smart-id-kasutajaks-hakata/"}}]