[{"content": {"chunk": "Soovitame sul koos ID-kaardiga automaatselt v\u00e4ljastatud PIN-\u00a0ja PUK\u00a0koodid\u00a0kohe\u00a0\u00e4ra vahetada: ise valitud koodid p\u00fcsivad paremini meeles. Samuti tasub aeg-ajalt PIN-\u00a0ja PUK-koode v\u00e4rskendada juhuks, kui m\u00f5ni k\u00f5rvaltvaataja on n\u00e4inud sind\u00a0PIN-koode sisestamas.\n\n\n- kui kehtivad PIN-koodid on meeles, saad nende abil DigiDoc4 rakenduses uued m\u00e4\u00e4rata.\n- kui kehtivad PIN-koodid on meelest l\u00e4inud, vajad uute PIN-koodide loomiseks PUK-koodi.\n- Kui meelest on l\u00e4inud nii PIN-koodid kui PUK-kood, tuleks sul taotleda uus koodi\u00fcmbrik (https://www.id.ee/artikkel/pin-koodid-uue-koodiumbriku-tellimine) .\nPIN- ja PUK-koodid: PIN-koodide vahetamine DigiDoc4 rakenduse abil  (#pin-ja-puk-koodid_1844)\nPIN-koodide muutmine on v\u00e4ga lihtne: ja ava arvutis ID-tarkvara \u201eDigiDoc4\u201c (\"DigiDoc4\" rakenduse leidmise juhend arvutist on leitav siit (https://www.id.ee/artikkel/soovid-id-tarkvara-digidoc4-oma-arvutis-ules-leida/) ). Oota, kuni DigiDoc4 on sinu ID-kaardi andmed sisse lugenud ja vali siis men\u00fc\u00fcst \u201eMinu\u00a0eID\u201c.\nSeej\u00e4rel vali, millist koodi muuta soovid.\n\nSul tuleb sisestada kehtiv PIN1-kood ning seej\u00e4rel kaks korda j\u00e4rjest uus valitud PIN1-kood.\nSulle automaatselt v\u00e4ljastatud PIN1-kood on 4-kohaline. Uue PIN1-koodi v\u00f5id aga valida 4-12 kohalise, peaasi, et:\n\n- See koosneks ainult numbritest.\n- Uus PIN1 ei kattuks sinu eelmise PIN1\u2019ga.\n- Sa ei valiks enda PIN1-, PIN2- ja PUK-koodiks \u00fchte ja sama numbrit!\n- V\u00e4ldi oma s\u00fcnnip\u00e4eva, 0000, 1111, 1234 ja muude kergesti tuletatavate koodide kasutamist!", "imgurl": "", "title": "PIN-koodide ja PUK-koodi muutmine - ID.ee", "description": "No Description", "source_url": "https://www.id.ee/artikkel/pin-koodide-ja-puk-koodi-muutmine/"}}, {"content": {"chunk": "Sul tuleb sisestada kehtiv PIN2-kood ning seej\u00e4rel kaks korda j\u00e4rjest uus valitud PIN2-kood.\nSulle automaatselt v\u00e4ljastatud PIN2-kood on 5-kohaline. Uue PIN2-koodi v\u00f5id aga valida 5-12 kohalise, peaasi, et:\n\n- See koosneks ainult numbritest.\n- Uus PIN2 ei kattuks sinu eelmise PIN2\u2019ga.\n- Sa ei valiks enda PIN1-, PIN2- ja PUK-koodiks \u00fchte ja sama numbrit!\n- V\u00e4ldi oma s\u00fcnnip\u00e4eva, 00000, 12345 ja muude kergesti tuletatavate koodide kasutamist!\n\nSul tuleb sisestada kehtiv PUK-kood ning seej\u00e4rel kaks korda j\u00e4rjest uus valitud PUK-kood.\nSulle automaatselt v\u00e4ljastatud PUK-kood on 8-kohaline. Uue PUK-koodi v\u00f5id aga valida 8-12 kohalise, peaasi, et:\n\n- See koosneks ainult numbritest.\n- Uus PUK ei kattuks sinu eelmise PUK-koodiga.\n- Sa ei valiks enda PIN1-, PIN2- ja PUK-koodiks \u00fchte ja sama numbrit!\n- V\u00e4ldi oma s\u00fcnnip\u00e4eva, 00000000, 12345678 ja muude kergesti tuletatavate koodide kasutamist!\nKoodide eduka muutmise kohta n\u00e4ed teadet oma ekraanil.\nPIN- ja PUK-koodid: blokeeritud ehk lukustatud PIN-koodide taasavamine PUK-koodi abil  (#pin-ja-puk-koodid_1806)\n\nDigiDoc4 ikoon peaks olema n\u00e4htav arvutiprogrammide loetelus. J\u00e4rgmiste operatsioonis\u00fcsteemide kasutajate jaoks on DigiDoc4 rakendus leitav j\u00e4rgmiselt:\n\n- kasutaja leiab selle ka \u201eStart \u2192 All\u00a0Programs \u2192 ID-kaart \u2192 DigiDoc4\u201c teekonda l\u00e4bides.\n- kasutaja leiab selle ka \u201eFinder \u2192 Go \u2192 Applications \u2192 DigiDoc4\u201c teekonda l\u00e4bides.\n- kasutaja leiab selle aga ka \u201eRakenduste men\u00fc\u00fc (kl\u00f5psates \u00fcheksat punkti ekraani vasakus allservas) \u2192 DigiDoc4\u201c teekonda l\u00e4bides.", "imgurl": "", "title": "PIN-koodide ja PUK-koodi muutmine - ID.ee", "description": "No Description", "source_url": "https://www.id.ee/artikkel/pin-koodide-ja-puk-koodi-muutmine/"}}, {"content": {"chunk": "Kontrolli, et DigiDoc4 n\u00e4itaks sinu isikuandmeid, ja ava vasakmen\u00fc\u00fcst valik \u201eMinu\u00a0eID\u201c. Seal on n\u00e4ha, millise sertifikaadi PIN-kood blokeeritud on.\n\nBlokeeringu t\u00fchistamiseks vajuta Sinu ekraanile ilmub n\u00fc\u00fcd PIN-koodi blokeeringu t\u00fchistamise aken, kus tuleb sisestada kehtiv PUK-kood ning seej\u00e4rel kaks korda j\u00e4rjest uus valitud PIN-kood.\nPIN1 (isiku tuvastamiseks) ja PIN2 (allkirjastamiseks) lahti blokeerimine\u202ftoimub \u00fchte moodi, aga meeles tuleks pidada, et:\n\n- PIN1-kood peab olema 4-12 numbrit pikk;\n- PIN2-kood peab olema 5-12 numbrit pikk.\nUus kood peab erinema eelmisest PIN-koodist, koosnema ainult numbritest ning ei tohi osaliselt ega t\u00e4ielikult kattuda sinu\u00a0isikukoodiga.\n\nT\u00e4ida\u00a0lahtrid ning vajuta \u201eBLOKEERI LAHTI\u201c nupul. Kui PUK-kood sai \u00f5igesti sisestanud ja sinu poolt valitud uued PIN-koodid vastasid n\u00f5uetele ning olid omavahel kattuvad, n\u00e4ed ekraanil teadet PIN-koodi blokeeringu maha v\u00f5tmise kohta.\n\nKui sisestasid PUK-koodi kolm korda j\u00e4rjest valesti, l\u00e4heb ka see lukku. ID-kaardi elektroonilise kasutamise j\u00e4tkamiseks tuleb siis Politsei- ja Piirivalveametist v\u00f5i Eesti Vabariigi\u00a0v\u00e4lisesindusest .\nDigiDoc4 kaudu on v\u00e4ga lihtne oma ID-kaardi PIN- ja PUK-koode vahetada: vali endale sellised koodid, mida sul on lihtne meeles pidada, teistel aga keeruline \u00e4ra arvata!\nAit\u00e4h tagasiside eest!", "imgurl": "", "title": "PIN-koodide ja PUK-koodi muutmine - ID.ee", "description": "No Description", "source_url": "https://www.id.ee/artikkel/pin-koodide-ja-puk-koodi-muutmine/"}}]