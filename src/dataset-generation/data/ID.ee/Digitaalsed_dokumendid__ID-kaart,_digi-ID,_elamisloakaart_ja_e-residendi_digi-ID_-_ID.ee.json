[{"content": {"chunk": "Digitaalsed dokumendid on need dokumendid, mille abil saab teostada isikutuvastust, kinnitada tehinguid ning anda allkirju elektroonilistes kanalites. Eestis on kasutusel mitmeid erinevaid digitaalseid dokumente \u2013 neist k\u00f5ige tuntum on muidugi Eesti kodanike jaoks kohustuslik . ID-kaardile lisaks on olemas aga ka\u00a0digi-ID, elamisloakaart, e-residendi\u00a0digi-ID ja diplomaadikaart.\nTeada tasub, et k\u00f5ik need kaardid toimivad elektroonilises m\u00f5ttes \u00fchtemoodi:\n\n- Kaardi lugemiseks on vaja ID-kaardi lugejat (https://www.id.ee/artikkel/kasulik-info-kiipkaardi-lugejate-kohta/) .\n- Kaardi kasutamiseks tuleb arvutisse paigaldada ID-tarkvara (https://www.id.ee/artikkel/paigalda-id-tarkvara) .\n- ID-kaardi juhised ja n\u00f5uanded kehtivad k\u00f5ikidele digitaalsetele dokumentidele.\nMis vahe on erinevatel digitaalsetel dokumentidel?\nDigitaalseid dokumente eristab peamiselt see, kellele ja millistel p\u00f5him\u00f5tetel neid v\u00e4ljastatakse. Heaks vihjeks on \u00fcldiselt kaardi nimi: digi-ID on digitaalseks isikutuvastuseks (ja sobib kasutamiseks ka ID-kaardi k\u00f5rval paralleelselt); elamisloakaart on m\u00f5eldud Eestis alaliselt elavatele mittekodanikele; e-residendi\u00a0digi-ID v\u00f5imaldab Eestis mitte elavatel v\u00e4lismaalastel kasutada Eesti e-teenuseid, n\u00e4iteks logida sisse pangaarvetele, registreerida ning hallata ettev\u00f5tteid jne.\nT\u00e4psemat infot erinevate kaartide ja nende v\u00e4ljastamisv\u00f5imaluste kohta loe Politsei- ja Piirivalveameti veebist.\nElektrooniliseks isikutuvastuseks on olemas ka :", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- SIM-kaardil p\u00f5hinev mobiil-ID (https://www.id.ee/artikkel/mobiil-id-digitaalne-isikutunnistus-nutitelefonis) .\n- Smart-ID nutirakendus (https://www.id.ee/artikkel/smart-id) .\nMuuda oma elektrooniline elu turvalisemaks!\nT\u00e4nap\u00e4eval\u00a0toimub l\u00f5viosa\u00a0suhtlusest riigi ja ametiasutustega\u00a0interneti vahendusel. Enamik meist ei suuda h\u00e4sti ettegi kujutada, kuidas korraldada oma elu juhul, kui peaks kaduma v\u00f5imalus oma pangaarvele sisse logida, arveid internetis maksta, teenuseid hallata vms.\nSeet\u00f5ttu tulekski seista hea selle eest, et sul oleks olemas v\u00e4hemalt kaks erinevat digitaalse isikutuvastuse vahendit. Nii saad \u00fche vahendi kadumise, varguse v\u00f5i katki minemise korral kasutada teist, et vajadusel kontosid sulgeda, uusi dokumente taotleda v\u00f5i muid eluks tarvilikke toiminguid ette v\u00f5tta.\nKui kasutad ID-kaarti igap\u00e4evaselt, tasuks sellele lisaks tellida ka\u00a0digi-ID; samuti v\u00f5id liituda mobiil-IDga ja/v\u00f5i paigaldada oma nutiseadmesse (kasv\u00f5i tahvelarvutisse!)\u00a0Smart-ID.\n:\n\n- \nID-kaart\u00a0on Eesti kodaniku ja Eestis p\u00fcsivalt elava Euroopa Liidu kodaniku jaoks  .\u00a0ID-kaart\u00a0kehtib kuni 5 aastat ning seda v\u00e4ljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) .\nMida saab ID-kaardiga teha?", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- Kasutada f\u00fc\u00fcsilise isikut t\u00f5endava dokumendina.\n- Sooritata digitaalset isikutuvastust.\n- Kasutada e-teenuseid (n\u00e4iteks internetipank,\u00a0e-maksuamet, e-arved).\n- Kasutada mitmel pool kliendikaardina.\n- Digitaalselt allkirjastada (https://www.id.ee/artikkel/soovid-arvutis-digiallkirja-anda) dokumente.\n- Kr\u00fcpteerida dokumente (https://www.id.ee/artikkel/dokumentide-krupteerimine-ja-dekrupteerimine) .\n- E-h\u00e4\u00e4letada.\n- Kasutada Eesti Vabariigi poolt antud @eesti.ee meiliaadressi.\n- Kasutada Euroopa Liidu ja\u00a0Euroopa Majandusregiooni piires reisidokumendina.\nHea soovitus:\nJuhul, kui kasutada ID-kaarti igap\u00e4evaselt, soovitame lisaks sellele tellida omale ka\u00a0digi-ID.\u00a0Nii saad ID-kaardi turvalisse kohta \u00e4ra panna ega pea muretsema, et see kogemata kaduma l\u00e4heb v\u00f5i et kaardi kiip pideva kasutuse t\u00f5ttu kahjustatud saab. v\u00f5imaldab kasutada t\u00e4pselt samu e-teenuseid nagu\u00a0ID-kaartki, ent ei kehti isikut t\u00f5endava dokumendina.\n- \nDigi-ID on digitaalne dokument, mida saab kasutada paralleelselt ID-kaardiga. Kuna sellel puudub foto, siis saab\u00a0digi-IDd kasutada vaid elektrooniliselt.\nDigi-ID kaart on riiklik dokument, selle kehtivusaeg on 5 aastat ning selle saad endale taotleda Politsei-ja Piirivalveametis (https://www.politsei.ee/et/juhend/digi-id-taotlemine) .\n\n\n- Digitaalne isikutuvastus\n- Digitaalne allkirjastamine\n- Dokumentide kr\u00fcpteerimine\n- E-teenuste kasutamine\n- E-h\u00e4\u00e4letamine\n- Sama ID-tarkvara\n- Ligip\u00e4\u00e4s @eesti.ee meiliaadressile\n\n\n- Digi-IDd ei saa kasutada f\u00fc\u00fcsiliseks isikutuvastamiseks.\n- Digi-IDd ei saa kasutada reisidokumendina.", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "K\u00f5igil, kes kasutavad ID-kaarti igap\u00e4evaselt, soovitame lisaks tellida ka\u00a0digi-ID. Nii saab e-teenuseid kasutada\u00a0digi-ID abil, oma ID-kaardi aga turvalisse kohta hoiule panna.\n- \nElamisloakaart on (v\u00e4liskodanikele) kohustuslik riigisisene isikut t\u00f5endav dokument. See v\u00e4ljastatakse v\u00e4lismaalastele, kes taotlevad v\u00f5i juba omavad Eestis elamisluba v\u00f5i elamis\u00f5igust ja kes Euroopa Liidu kodanikud. Kaart sisaldab kasutaja isikuandmeid, elamisloa andmeid, fotot ning s\u00f5rmej\u00e4ljekujutisi.\nElamisloakaart kehtib kuni 5 aastat, kuid mitte kauem kui kasutajale v\u00e4lja antud elamisluba v\u00f5i elamis\u00f5igus.\n\n\n- E-teenuste kasutamine\n- Digitaalne isikutuvastus\n- Digitaalne allkirjastamine\n\n\n- Elamisloakaarti ei saa kasutada reisidokumendina v\u00e4ljaspool Eestit.\n- Elamisloakaart sisaldab kontaktivaba kiipi, kuhu on salvestatud kasutaja s\u00f5rmej\u00e4ljekujutised ja n\u00e4okujutis.\u00a0ID-kaardil\u00a0kontaktivaba kiip puudub.", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "Elamisloakaardi elektroonilisel kasutamisel on abiks t\u00e4pselt samad juhised, mis on m\u00f5eldud ID-kaardi jaoks.\n- \nE-residendi digi-ID (ehk e-residendi kaart) on\u00a0v\u00e4liskodanikele\u00a0v\u00e4ljastatav digitaalne dokument, mida saab kasutada vaid elektrooniliselt. Kaardi kehtivusaeg on 5 aastat.\nEesti e-residendiks v\u00f5ib saada v\u00e4lismaalane, kes soovib v\u00f5imalust kasutada Eesti e-teenuseid \u2013 n\u00e4iteks avada Eestis pangakonto v\u00f5i Eestisse registreerida oma ettev\u00f5te (ning tagada ligip\u00e4\u00e4su\u00a0e-maksuametile, pangakontole, \u00e4riregistrile jne).\nE-residentsus\u00a0ei anna selle kasutajale mitte mingeid muid \u00f5iguseid peale v\u00f5imaluse kasutada digitaalseid teenuseid. Sellega ei kaasne Eesti kodakondsust v\u00f5i\u00a0maksuresidentsust, see ei anna v\u00e4lismaalasele Eesti elamisluba ega Euroopa Liitu sisenemise luba, samuti ei anna varasem e-residentsuse\u00a0omamine eeliseid Eesti kodakondsuse v\u00f5i elamisloa taotlemisel.\n\n\n- Digitaalne allkirjastamine.\n- Eesti riigi e-teenuste kasutamine (ligip\u00e4\u00e4s \u00e4riregistrile, internetipanka, maksuametile jne).\n\n\n- E-residendi digi-ID ei ole f\u00fc\u00fcsiline isikut\u00a0t\u00f5endav dokument.\n- E-residendi\u00a0digi-IDd\u00a0ei saa kasutada reisidokumendina.\n- E-residendi \u00f5igus siseneda Eestisse/Euroopa Liitu s\u00f5ltub tema p\u00e4ritoluriigist: e-residendi kaart seda \u00f5igust ei anna ega kinnita.", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "E-residendi digi-ID annab v\u00e4lismaalasele v\u00f5imaluse registreerida ning opereerida \u00e4riettev\u00f5tteid Eestis ja seega Euroopa Liidus ilma, et see n\u00f5uaks neilt oma asukohariigist v\u00e4ljumist. Eesti on oma e-v\u00f5imaluste poolest maailmas unikaalne. V\u00e4he sellest, et pea k\u00f5iki toiminguid on v\u00f5imalik teostada elektrooniliselt, on oluline osa (\u00e4ri)infost ka k\u00f5ikidele huvilistele avalikult k\u00e4ttesaadav. See tagab mugava, l\u00e4bipaistva ning usaldusv\u00e4\u00e4rse \u00e4rikeskkonna ning toetab\u00a0startup- ja v\u00e4ikeettev\u00f5tlust.", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- \n\u200bDigitaalseid dokumente (sh. elamisloakaarte\u00a0ning e-residentide\u00a0digi-IDsid) v\u00e4ljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) . Taotluse saab esitada nii teenindustes (https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses) kui iseteeninduses (https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses) .\nAlates jaanuarist 2023a. on v\u00f5imalik uusi ID-kaarte k\u00e4tte saada lisaks Politsei- ja Piirivalveametile ka kauplustest. T\u00e4psem info Politsei- ja Piirivalveameti kodulehel (https://www.politsei.ee/et/juhend/id-kaardi-taotlemine-taeiskasvanule/kattesaamine) .\nkaarti\u00a0saab lisaks\u00a0PPAle\u00a0taotleda mugavalt ka l\u00e4bi e-residendi veebilehe (https://e-resident.gov.ee/become-an-e-resident/) .\nK\u00f5ikidele digitaalsetele isikutunnistustele kehtivad riigil\u00f5ivud (https://www.politsei.ee/et/juhend/riigiloivude-maeaerad) ehk v\u00e4ljastustasud.\nsaad\u00a0dokumente taotleda ning k\u00e4tte saada ka Eesti Vabariigi\u00a0v\u00e4lisesindustest (https://vm.ee/konsulaar-viisa-ja-reisiinfo/eesti-vabariigi-valisesindused) . Kindlasti tuleks meeles pidada, et dokumentide v\u00f5tavad vastu ainult Eesti saatkonnad, tellitud dokumentide k\u00e4ttesaamiseks v\u00f5ib aga kasutada ka Eesti aukonsulaate.\n- \nDigitaalsete dokumentide kasutamiseks v\u00e4ljastatakse koos kaardiga.\nJuhul, kui oled:", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- ... unustanud oma PIN-koodi, saab PUK-koodi abil luua uue PIN-koodi (https://www.id.ee/artikkel/pin-koodide-ja-puk-koodi-muutmine) .\n- ... kaotanud nii PIN- kui ka PUK-koodid, tuleb taotleda uus koodi\u00fcmbrik (https://www.id.ee/artikkel/pin-ja-puk-koodidega-koodiumbrik) .\nUue ID-kaardi v\u00f5i koodi\u00fcmbriku saamisel tasub kindlasti koheselt\u00a0PIN-koodid \u00e4ra vahetada.\u00a0Samuti tuleks muuta oma PIN-koode, kui tekib kahtlus, et need v\u00f5ivad olla kellelegi teisele k\u00e4ttesaadavaks muutunud v\u00f5i selgub, et koodide meelde j\u00e4\u00e4misega tekib raskusi. Kindlasti tutvuge PIN-koodide turvalisuse\u00a0soovitustega (https://www.id.ee/artikkel/pin-ja-puk-koodid-soovitused-turvalisuse-tagamiseks/) !\nPIN-koode on sul vaja iga kord, kui soovid oma ID-kaarti elektrooniliselt kasutada: need aitavad sind identiteedivarguste eest kaitsta. PUK-koodi \u00fclesanne on tagada, et PIN-koodidega tekkinud probleemide korral oleks v\u00f5imalus uued PIN-koodid luua.\u00a0Seega tuleb PUK-koodi hoolikalt alles hoida!\n\n- \nJuhul, kui sinu ID-kaart, mobiil-ID vms on kadunud v\u00f5i varastatud, tuleks koheselt peatada sellega seotud sertifikaadid: nii oled identiteedivarguste eest kaitstud.\nID-kaartide ja muude digitaalsete dokumentide (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id) sertifikaate\u00a0saad\u00a0peatada telefoni teel:", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- helistades\u00a0numbril .\nNB!\u00a0Sinu\u00a0k\u00e4est k\u00fcsitakse nime ning isikukoodi!\nPeatatud sertifikaatide taasavamiseks tuleb\u00a0sul\u00a0oma ID-kaardiga Politsei- ja Piirivalveameti teenindusse (https://www.politsei.ee/et/asukohad/teenindused) p\u00f6\u00f6rduda: telefoni teel sertifikaate aktiveerida ei saa.\nKui\u00a0oled\u00a0kindel, et\u00a0sinu\u00a0ID-kaart on t\u00f5epoolest varastatud, tuleks\u00a0sul\u00a0sellest politseid teavitada ning ID-kaart ja sellega seotud sertifikaadid tunnistada lasta.\nKas teadsid\u00a0aga, et varguse korral tuleks peatada ka sinu mobiilse nutivahendiga seotud sertifikaadid (https://www.id.ee/artikkel/mobiil-id-sertifikaatide-peatamine) ?\n- \nSertifikaat t\u00e4hendab elektroonilist t\u00f5endit, mis seob inimese (n\u00e4iteks tema ID-kaardi abil) \u00f5igusega teostada juriidiliselt kehtivaid toiminguid (n\u00e4iteks panga\u00fclekanne, lepingu allkirjastamine vms). Teisis\u00f5nu on sertifikaate vaja selleks, et saaksime olla kindlad, kas tegevuse, tehingu, allkirjastamise jne teostas ikka \u00f5ige inimene.\nSee, kelle ID-kaart on lugejasse sisestatud, tehakse kindlaks kohe, kui p\u00fc\u00fcate algatada m\u00f5nda isikutuvastamist eeldavat tegevust. N\u00e4iteks logite sisse oma pangakontole v\u00f5i k\u00e4ivitate oma arvutis ID-tarkvara. Ent kaardi omamisest ligip\u00e4\u00e4su saamiseks veel ei piisa: iga tegevus, millel v\u00f5ivad olla teie jaoks juriidilised tagaj\u00e4rjed, seotakse turvalisuse huvides sertifikaatidega.", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}, {"content": {"chunk": "- Sertifikaadid ja nende turvalisuse kohta saate rohkem lugeda siit (https://www.id.ee/artikkel/sertifikaadid-ja-nende-turvalisus/) .\n- Sertifikaatide kasutustingimused leiate siit (https://www.id.ee/artikkel/kogu-info-sertifikaatide-kasutustingimuste-kohta/) .\n- \u00dcleliigsetest sertifikaatidest vabanemise juhend on leitav siit (https://www.id.ee/artikkel/id-kaardiga-sisenemine-voi-allkirjastamine-e-teenustes-ebaonnestub/#samm-6) .\nDigitaalsed dokumendid (ID-kaart, digi-ID, e-residendi digi-ID jne) v\u00f5imaldavad tuvastada kasutaja isikut elektroonilistes kanalites.\nAit\u00e4h tagasiside eest!", "imgurl": "", "title": "Digitaalsed dokumendid: ID-kaart, digi-ID, elamisloakaart ja e-residendi digi-ID - ID.ee", "description": "No Description", "source_url": "https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/"}}]