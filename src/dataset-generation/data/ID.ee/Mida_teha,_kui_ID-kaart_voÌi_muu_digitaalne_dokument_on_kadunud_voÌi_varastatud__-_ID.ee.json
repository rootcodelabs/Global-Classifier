[{"content": {"chunk": "Kas avastasid, et sinu ID-kaart on kadunud v\u00f5i varastatud? M\u00f5tle k\u00f5igepealt l\u00e4bi \u2013 ehk oled seda \u00e4sja kasutanud ja tavap\u00e4rasest veidi erinevasse kohta, n\u00e4iteks kontorilauale j\u00e4tnud?\nSee, kuidas edasi tegutseda, s\u00f5ltub juba sellest, kui kindel oled kaardi varguses.\nKui ja v\u00f5ib peagi turvalisest kohast taas v\u00e4lja tulla, tuleks peatada kaardiga seotud sertifikaatide kehtivus, helistades telefonil\u00a0+372 677 3377.\u00a0See t\u00e4hendab, et ID-kaart kehtib f\u00fc\u00fcsilise isikut t\u00f5endava dokumendina (n\u00e4iteks reisidokumendina) edasi, aga seda ei saa kasutada elektroonilistes kanalites. Nii oled sa identiteedivarguste eest kaitstud juhul, kui keegi pahategija sellega sinu eest n\u00e4iteks netipanka siseneda \u00fcritab, aga saad kehtiva ID-kaardi abil endiselt uusi dokumente taotleda, pangakontoris kohapeal asju ajada jne.\nKui sinu , tuleks sulgeda ID-kaardi sertifikaadid ja lasta ID-kaart kehtetuks tunnistada (https://www.politsei.ee/et/id-kaart-on-kadunud-voi-varastatud) ! Samuti peaksid varguse kohta politseile avalduse tegema. Kui ID-kaart on varastatud v\u00e4lismaal olles, saad\u00a0Eesti\u00a0v\u00e4lisesindusest\u00a0endale taotleda ka ajutise Eestisse tagasip\u00f6\u00f6rdumise tunnistuse.\n\n\n- Kuidas tellida endale uus ID- (https://www.id.ee/artikkel/soovid-uut-id-kaarti) kaart (https://www.id.ee/artikkel/soovin-uut-id-kaarti) ?\n- Mida teha, kui reisidokument kaob v\u00e4lismaal (https://reisitargalt.vm.ee/reisidokumendi-kaotus/) olles?\n- Mida peaksin teadma sertifikaatide turvalisusest (https://www.id.ee/artikkel/sertifikaadid-ja-nende-turvalisus) ?\n(#kasulik-info)", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "- \nJuhul, kui sinu ID-kaart, mobiil-ID vms on kadunud v\u00f5i varastatud, tuleks koheselt peatada sellega seotud sertifikaadid: nii oled identiteedivarguste eest kaitstud.\nID-kaartide ja muude digitaalsete dokumentide (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id) sertifikaate\u00a0saad\u00a0peatada telefoni teel:", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "- helistades\u00a0numbril .\nNB!\u00a0Sinu\u00a0k\u00e4est k\u00fcsitakse nime ning isikukoodi!\nPeatatud sertifikaatide taasavamiseks tuleb\u00a0sul\u00a0oma ID-kaardiga Politsei- ja Piirivalveameti teenindusse (https://www.politsei.ee/et/asukohad/teenindused) p\u00f6\u00f6rduda: telefoni teel sertifikaate aktiveerida ei saa.\nKui\u00a0oled\u00a0kindel, et\u00a0sinu\u00a0ID-kaart on t\u00f5epoolest varastatud, tuleks\u00a0sul\u00a0sellest politseid teavitada ning ID-kaart ja sellega seotud sertifikaadid tunnistada lasta.\nKas teadsid\u00a0aga, et varguse korral tuleks peatada ka sinu mobiilse nutivahendiga seotud sertifikaadid (https://www.id.ee/artikkel/mobiil-id-sertifikaatide-peatamine) ?\n- \n\u200bDigitaalseid dokumente (sh. elamisloakaarte\u00a0ning e-residentide\u00a0digi-IDsid) v\u00e4ljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) . Taotluse saab esitada nii teenindustes (https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses) kui iseteeninduses (https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses) .\nAlates jaanuarist 2023a. on v\u00f5imalik uusi ID-kaarte k\u00e4tte saada lisaks Politsei- ja Piirivalveametile ka kauplustest. T\u00e4psem info Politsei- ja Piirivalveameti kodulehel (https://www.politsei.ee/et/juhend/id-kaardi-taotlemine-taeiskasvanule/kattesaamine) .\nkaarti\u00a0saab lisaks\u00a0PPAle\u00a0taotleda mugavalt ka l\u00e4bi e-residendi veebilehe (https://e-resident.gov.ee/become-an-e-resident/) .\nK\u00f5ikidele digitaalsetele isikutunnistustele kehtivad riigil\u00f5ivud (https://www.politsei.ee/et/juhend/riigiloivude-maeaerad) ehk v\u00e4ljastustasud.", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "saad\u00a0dokumente taotleda ning k\u00e4tte saada ka Eesti Vabariigi\u00a0v\u00e4lisesindustest (https://vm.ee/konsulaar-viisa-ja-reisiinfo/eesti-vabariigi-valisesindused) . Kindlasti tuleks meeles pidada, et dokumentide v\u00f5tavad vastu ainult Eesti saatkonnad, tellitud dokumentide k\u00e4ttesaamiseks v\u00f5ib aga kasutada ka Eesti aukonsulaate.\n- \nKolm korda j\u00e4rjest valesti sisestatud PIN-kood blokeeritakse sinu turvalisuse huvides: ilma PIN-koodideta ei ole v\u00f5imalik ligi p\u00e4\u00e4seda sinu isikuandmetele, pangaarvele, e-teenustele; ei saa allkirjastada lepinguid, kinnitada tehinguid jne.\nT\u00f5si see on, et \u00fcldiselt kipuvad PIN-koodid lukku minema just sellel k\u00f5ige-k\u00f5ige ebamugavamal ajahetkel. Enamasti on p\u00f5hjuseks kaardiomaniku liigne kiirustamine PIN-koodi sisestamisel v\u00f5i hetkeline hajameelsus \u2013 n\u00e4iteks sisestasid ID-kaardi PIN-koodi asemel kogemata oma pangakaardi PIN-koodi. T\u00e4iesti arusaadav on ka, et lukustatud PIN-koodi t\u00f5ttu j\u00e4\u00e4b l\u00f5petamata tol hetkel pooleli olnud tegevus ja see v\u00f5ib paraja portsu ebamugavusi p\u00f5hjustada. K\u00fcll aga tasub endale meelde tuletada, et PIN-koodide lukustust on vaja juhuks, kui sinu kaart on varastatud v\u00f5i on see muul moel pahatahtliku inimese k\u00e4tte sattunud. Selleks, et keegi teine lihtsalt katse-eksituse meetodil ja erinevaid PIN-koode proovides sinu isikuandmeid ei ohustaks, blokeeritaksegi kolme valesisestuse j\u00e4rel PIN-kood ja pahategijal ei ole rohkem v\u00f5imalusi sinu ohtu seadmiseks.\n\u00d5igele kaardiomanikule v\u00e4ljastati koos PIN-koodidega ka PUK-kood, mille abil lukustatud PINid taas lahti teha saab \u2013 vargal see v\u00f5imalus puudub.", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "Seet\u00f5ttu ongi v\u00e4ga t\u00e4htis, et ja kindlasti mitte rahakotis, ID-kaardi juures v\u00f5i oma t\u00f6\u00f6laual, kust see kellegi teise k\u00e4tte v\u00f5ib sattuda!\nVeelgi parem on, kui sa endale ise : midagi sellist, mida sul on lihtne tuletada v\u00f5i meeles pidada ilma, et peaksid selle \u00fcldse \u00fcles kirjutama. PUK-koodi saad vahetada t\u00e4pselt sama lihtsalt kui PIN-koode:", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "- \u00dchenda ID-kaart arvutiga ja ava ID-tarkvara \u201eDigiDoc4\u201c.\n- Oota, kuni ekraanile laetakse sinu isikuandmed.\n- Kl\u00f5psa vasakmen\u00fc\u00fcst lahti \u201eMinu eID\u201c.\n- Kl\u00f5psa \u201eMuuda PUK\u201c nupul.\n- Sisesta kehtiv PUK-kood.\n- Vali endale uus PUK-kood ja sisesta see kaks korda.\n- Uus PUK-kood peab koosnema ainult numbritest, olema 8-12 kohaline ja mitte kattuma (osaliselt ega t\u00e4ielikult) sinu isikukoodiga.\nKui PUK-koodi vahetamine \u00f5nnestub, n\u00e4ed ekraanil vastavat teadet. Ja n\u00fc\u00fcd oledki kaitstud juhuks, kui peaksid kogemata oma PIN-koodid blokeerima!\n- \nID-kaardi (ja muude digitaalsete dokumentide) sertifikaatide\u00a0kasutustingimustes tuuakse v\u00e4lja nii sertifikaadi omaniku kui ka sertifikaatide v\u00e4ljastaja \u00f5igused, kohustused ja vastutus. N\u00f5usoleku nende kasutustingimuste j\u00e4rgimiseks annad sa dokumendi v\u00e4ljastamisel: tingimustega n\u00f5ustumata sulle dokumenti ei v\u00e4ljastata.", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "- Dokumenti ja PIN-koode ei tohi anda kellegi teise k\u00e4tte.\n- Kui dokument on kadunud v\u00f5i on v\u00f5imalus, et dokumenti on loata kasutatud, tuleb viivitamatult helistades numbril +372 677 3377.\n- Peatatud sertifikaate saab taas aktiveerida PPA teeninduses (https://www.politsei.ee/et/asukohad/teenindused) .\n- Sertifikaatide omanikuna oled sa kohustatud sertifikaadid t\u00fchistama, kui tekib kahtlus, et dokument on sertifikaatide\u00a0peatatuse ajal sinu kontrolli alt v\u00e4ljunud.\n- v\u00f5i\u00a0mingil muul\u00a0p\u00f5hjusel\u00a0kasutusk\u00f5lbmatuks\u00a0muutumisel tuleb sul dokumendi omanikuna sellest kohe\u00a0PPA-d\u00a0teavitada ning dokument kehtetuks tunnistada lasta.\n- Sina kui sertifikaadi omanik vastutad sertifikaatidega tehtud toimingute ja tagaj\u00e4rgede eest!\n- E-teenustesse\u00a0sisselogimisel\u00a0edastatakse teenusepakkujale sertifikaat koos sertifikaadi omaniku nime ja isikukoodiga.\n- Digitaalsel allkirjastamisel edastatakse koos dokumendiga sertifikaat, mis sisaldab sertifikaadi omaniku nime ja isikukoodi.\nKindlasti tasub rahulikult ja t\u00e4ie s\u00fcvenemisega sertifikaatide kasutustingimused l\u00e4bi lugeda \u2013 nii oled kursis enda \u00f5iguste ja kohustustega ning suudad oma elektroonilist identiteeti paremini kaitsta.\nJuhul, kui sa ei ole sertifikaatide kasutustingimustega (enam) n\u00f5us, on sul v\u00f5imalik sertifikaadid t\u00fchistada. See t\u00e4hendab, et sinu ID-kaart j\u00e4\u00e4b k\u00fcll kehtima f\u00fc\u00fcsilise isikut t\u00f5endava dokumendina (n\u00e4iteks reisidokumendina jms), ent seda ei saa enam elektroonilisteks teenusteks kasutada.\nja on\u00a0m\u00f5eldud \u00fcksnes elektrooniliseks kasutamiseks ja seega kaotavad kaardid sertifikaatide t\u00fchistamisel kehtivuse.", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}, {"content": {"chunk": "\u200b Kas avastasid, et sinu ID-kaart on kadunud v\u00f5i varastatud? M\u00f5tle k\u00f5igepealt l\u00e4bi \u2013 ehk oled seda \u00e4sja kasutanud ja tavap\u00e4rasest veidi erinevasse kohta, n\u00e4iteks kontorilauale j\u00e4tnud?\n\u200bSee, kuidas edasi tegutseda, s\u00f5ltub juba sellest, kui kindel oled kaardi varguses.\nAit\u00e4h tagasiside eest!", "imgurl": "", "title": "Mida teha, kui ID-kaart v\u00f5i muu digitaalne dokument on kadunud v\u00f5i varastatud? - ID.ee", "description": "No Description", "source_url": "https://www.id.ee/artikkel/mida-teha-kui-id-kaart-voi-muu-digitaalne-dokument-on-kadunud-voi-varastatud-3/"}}]