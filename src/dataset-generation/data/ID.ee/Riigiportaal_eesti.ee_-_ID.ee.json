[{"content": {"chunk": "Riigiportaal eesti.ee (https://www.eesti.ee/et) on saanud \u00fcheks Eesti\u00a0digiriigi\u00a0edu s\u00fcmbolitest: mitte kuskil mujal maailmas ei ole kodanikul v\u00f5imalust nii paljusid oma avalikke teenuseid ning riigiga seotud infot hallata kui Eestis.\nKogu sind puudutav info on eesti.ee veebikeskkonnas mugavateks ja loogilisteks teemadeks jaotatud \u201cE-teenused\u201d men\u00fc\u00fcpunkti all, nii j\u00f5uad sa kiiresti ja mugavalt \u00f5ige infoni. N\u00e4iteks n\u00e4ed \u201eTervis ja retseptid\u201c (https://www.eesti.ee/et/minu/andmed/tervis) men\u00fc\u00fcpunkti juures oma kehtivaid digiretsepte, \u201eHaridus\u201c (https://www.eesti.ee/et/minu/andmed/haridus) men\u00fc\u00fcpunktis saad kontrollida infot oma k\u00fcpsuseksami tulemuste kohta, \u201eMina ja minu pere\u201d (https://www.eesti.ee/et/minu/andmed/perekond) valik laseb sul oma kehtiva isikut t\u00f5endava dokumendi- ja foto andmed \u00fcle vaadata ja arvutisse salvestada, \u201eEluase ja kinnisvara\u201c (https://www.eesti.ee/et/minu/andmed/kinnisvara) all on sul v\u00f5imalik muuta nii enda registreeritud elukohta kui ka v\u00f5imalikke all\u00fc\u00fcrnikke sisse- ja\u00a0v\u00e4ljaregistreerida jne\nK\u00f5ige aktuaalsemate teemade kohta on info n\u00e4htaval eesti.ee esilehel \u2013 n\u00e4iteks haigestumise korral leiad infot ja juhiseid enda ja oma pere terviseandmeid puudutavatel teemadel jne.\nRiigiportaalis eesti.ee saavad n\u00fc\u00fcdsest eraisikud kasutada ka personaalset t\u00f6\u00f6lauda, kuhu on teemap\u00f5hiselt koondatud enimotsitud teenused, alates dokumentidest ja ravimiretseptidest, l\u00f5petades s\u00f5idukite ja kinnisvaraga.\nEesti.ee keskkonda saad sisse logida nii\u00a0mobiil-id, ID-kaardi,\u00a0digi-ID kui\u00a0Smart-ID abi: vali vahend, mis sulle hetkel k\u00f5ige mugavam tundub!\n(#mida-eesti-ee)", "imgurl": "", "title": "Riigiportaal eesti.ee - ID.ee", "description": "No Description", "source_url": "https://www.id.ee/artikkel/riigiportaal-eesti-ee/"}}, {"content": {"chunk": "(#mida-eesti-ee)\nSind puudutav info on sinu oma ja sul on \u00f5igus igal ajal seda kontrollida. Saad esitada teateid ja p\u00e4ringuid, teha j\u00e4relp\u00e4rimisi. Kui tahad, v\u00f5id vaadata oma elukohaandmeid, rahvastikuregistrist oma pere seoseid, saada \u00fclevaate oma viimaste aastate haiguslehtede kohta, kontrollida kehtivaid\u00a0retsepte, tutvuda\u00a0maaameti\u00a0infoga jne. Infot on v\u00e4ga palju, s\u00fcvene rahulikult! \u201eAndmej\u00e4lgija\u201c (https://www.eesti.ee/andmejalgija/et) valikust n\u00e4ed aga sinu kohta tehtud p\u00e4ringute infot.\nIgale Eesti Vabariigi kodanikule ja ettev\u00f5tjale on v\u00e4ljastatud ametlik meiliaadress, mis aktiveerub esmakordsel eesti.ee (http://eesti.ee/) 'sse sisse logimisel. Kui soovid suunata @eesti.ee meiliaadressile saadetud kirjad edasi n\u00e4iteks oma isiklikule meiliaadressile, siis saad seda mugavalt teha l\u00e4bi eesti.ee Postkasti (https://www.eesti.ee/postkast/et/seaded) . Lisainfot teenuse kohta\u00a0saab lugeda siit (https://www.eesti.ee/et/riigiportaali-abi/riigiportaali-eestiee-kasutustingimused#eestiee-ametliku-postkasti-teenuse-kasutustingimused) .\nEesti.ee keskkonnas on olemas sinu ametlik postkast, kuhu saadetakse k\u00f5ige olulisem sind puudutav info: siit n\u00e4ed ka k\u00f5iki sinu eesti.ee aadressile saadetud\u00a0e-kirju.\nM\u00f5nusat kasutamist!\nKogu sind puudutav info on eesti.ee veebikeskkonnas mugavateks ja loogilisteks teemadeks jaotatud. Nii j\u00f5uad sa kiiresti ja mugavalt \u00f5ige infoni.\nAit\u00e4h tagasiside eest!", "imgurl": "", "title": "Riigiportaal eesti.ee - ID.ee", "description": "No Description", "source_url": "https://www.id.ee/artikkel/riigiportaal-eesti-ee/"}}]