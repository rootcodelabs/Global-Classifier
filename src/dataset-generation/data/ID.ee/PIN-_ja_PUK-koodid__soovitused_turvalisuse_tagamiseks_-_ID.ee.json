[{"content": {"chunk": "Koos digitaalse isikutunnistusega v\u00e4ljastati sulle ka koodi\u00fcmbrik PIN- ja PUK-koodidega. Ilma nendeta ei saa ID-kaarti (ega muid digitaalseid isikutunnistusi) elektrooniliselt kasutada.\nNii kaua, kuni sinu PIN- ja PUK-koodid ei\u00a0satu\u00a0koos kaardiga v\u00f5\u00f5rastesse k\u00e4tesse, on ka sinu sertifikaadid ehk sinu elektrooniline identiteet kaitstud.\nMis juhtub, kui keegi p\u00fc\u00fcab PIN-koode \u00e4ra arvata?  (#mis-juhtub)\nJuhul, kui sina v\u00f5i keegi teine sisestab PIN-koodi kolm korda j\u00e4rjest valesti, l\u00e4heb see lukku: nii on su ID-kaart kaitstud selle eest, et keegi juhusliku ja j\u00e4rjepideva proovimisega PIN-koode \u00e4ra arvata saaks. Lukustatud PIN-koode saab avada ainult PUK-koodi (https://www.id.ee/artikkel/pin-kood-on-blokeeritud-ehk-lukku-lainud/) abil.\nKui sa oma PUK-koodi ei tea ning PIN-koodid on lukus, tuleb ID-kaardile uute PIN- ja PUK-koodidega koodi\u00fcmbrik (https://www.id.ee/artikkel/pin-koodid-uue-koodiumbriku-tellimine/) tellida.\nPIN- ja PUK-koodid tasub\u00a0DigiDoc4 abil\u00a0vahetada kohe, kui\u00a0oled\u00a0uue koodi\u00fcmbriku koos ID-kaardiga k\u00e4tte saanud.\u00a0Sulle\u00a0automaatselt v\u00e4ljastatud koodid koosnevad juhuslikust numbrijadast ja neid on\u00a0keeruline meelde j\u00e4tta\u00a0\u2013\u00a0turvalisuse huvides ei ole aga soovitatav oma PIN- ja PUK-koode \u00fcleskirjutatuna s\u00e4ilitada.\nVali endale uued PIN- ja PUK-koodid  (#vali-endale)\nPIN- ja PUK-koode vahetades\u00a0v\u00f5id muuta ka nende pikkust.\u00a0Peaasi, et kood koosneks ainult numbritest ning\u00a0vastaks n\u00f5uetele:", "imgurl": "", "title": "PIN- ja PUK-koodid: soovitused turvalisuse tagamiseks - ID.ee", "description": "No Description", "source_url": "https://www.id.ee/artikkel/pin-ja-puk-koodid-soovitused-turvalisuse-tagamiseks/"}}, {"content": {"chunk": "- PIN1 oleks pikkusega 4-12 numbrit\n- PIN2 oleks pikkusega 5-12 numbrit\n- PUK oleks pikkusega 8-12 numbrit\nVali sellised koodid, mida sul on\u00a0mugav\u00a0meelde tuletada, teistel aga raske paari m\u00f5istatamisega \u00e4ra arvata.\n, n\u00e4iteks oma s\u00fcnnip\u00e4eva v\u00f5i 0000, 1234, 1111 jms t\u00fc\u00fcpi lahendusi. Kindlasti\u00a0v\u00e4ldi\u00a0\u00fche ja sama koodi kordamist PIN1-, PIN2- ja PUK-koodina: iga kood peaks olema unikaalne!\n, ka oma pereliikmetega. Isegi, kui nad igati\u00a0sinu\u00a0usaldust v\u00e4\u00e4rivad, v\u00f5ivad nad kogemata\u00a0sinu\u00a0koodid lukku lasta, \u201emugavuse m\u00f5ttes\u201c \u00e4ra vahetada v\u00f5i \u201eigaks juhuks\u201c \u00fcles kirjutades need n\u00e4iteks vargale k\u00e4ttesaadavaks teha.\nKui sa siiski tahad PIN- ja PUK-koodid kirja panna...  (#kui-sa)\nKui tunned, et sinu jaoks on turvalisem PIN- ja PUK-koodid siiski \u00fcles kirjutada,\u00a0tee seda nii, et\u00a0neid ei saaks liiga lihtsalt sinu vastu \u00e4ra kasutada.\n,\u00a0n\u00e4iteks\u00a0rahakotis, arvuti juures, klaviatuuri all, telefoni k\u00fcljes v\u00f5i telefoni m\u00e4rkmetes\u00a0pealkirjaga \u201ePIN-koodid\u201c vms!\n\u2013\u00a0leia selleks just sulle sobiv s\u00fcsteem. N\u00e4iteks v\u00f5id PIN- ja PUK-koodid maskeerida telefoninumbriteks ja lisada oma kontaktilisti m\u00f5ne v\u00e4ljam\u00f5eldud inimese nime alla; muuta need\u00a0geo-koordinaatideks; kontonumbriteks\u00a0v\u00f5i peita m\u00f5ne teise pika numbrijada sisse\u00a0vms.\nKoos digitaalse isikutunnistusega v\u00e4ljastati sulle ka koodi\u00fcmbrik PIN- ja PUK-koodidega. Ilma nendeta ei saa ID-kaarti (ega muid digitaalseid isikutunnistusi) elektrooniliselt kasutada. Nii kaua, kuni sinu PIN- ja PUK-koodid ei\u00a0satu\u00a0koos kaardiga v\u00f5\u00f5rastesse k\u00e4tesse, on ka sinu\u2026\nAit\u00e4h tagasiside eest!", "imgurl": "", "title": "PIN- ja PUK-koodid: soovitused turvalisuse tagamiseks - ID.ee", "description": "No Description", "source_url": "https://www.id.ee/artikkel/pin-ja-puk-koodid-soovitused-turvalisuse-tagamiseks/"}}]