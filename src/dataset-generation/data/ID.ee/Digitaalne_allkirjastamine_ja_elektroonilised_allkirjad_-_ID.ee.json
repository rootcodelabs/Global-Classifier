[{"content": {"chunk": "Elektrooniline allkirjastamine v\u00f5imaldab dokumendifaile paberivabalt allkirjastada: dokumendi signeerimiseks ei ole vaja seda v\u00e4lja tr\u00fckkida, sest allkiri antakse digitaalse isikutuvastusvahendi, n\u00e4iteks ID-kaardi abil. Kas teadsid aga, et k\u00f5ik elektrooniliselt antud allkirjad ei ole digiallkirjad ega vasta oma juriidiliselt kehtivuselt omak\u00e4elisele allkirjale?\nEestis t\u00e4histab m\u00f5iste \u201e \u201c (ehk\u00a0digiallkiri,\u00a0digiallkirjastamine\u00a0jm) ainult sellist signeerimisviisi, mis on seaduslikult kehtiv ning juriidiliselt v\u00f5rdne omak\u00e4elise allkirjaga. See t\u00e4hendab, et kasutaja isik ja sertifikaadi v\u00e4ljaandja taust on kontrollitud ning allkirja andmise aeg on t\u00e4pselt fikseeritud. Lihtsamalt \u00f6eldes on tuvastatud, kes allkirja andis, ning kindlustatud, et keegi kolmas ei ole allkirjastatavat dokumenti peale selle allkirjastamist muutnud.\nM\u00f5iste \u201eelektrooniline allkiri\u201c (ehk e-allkiri) on aga laiem ja h\u00f5lmab erinevaid allkirjatasemeid \u2013 seal hulgas ka\u00a0digiallkirju.\nTeada tasub, et kui Eestis ongi kasutusel peamiselt ainult k\u00f5ige k\u00f5rgema tasemega elektroonilised allkirjad ehk digiallkirjad, siis mujal maailmas on levinud ka sellised elektroonilise allkirjastamise viisid, millel ei ole seaduse silmis omak\u00e4elise allkirjaga v\u00f5rdset t\u00e4hendust. Elektroonilisele dokumendile antud ja selle taset n\u00e4ed k\u00f5ige mugavamalt arvutis tarkvara v\u00f5i mobiilis abil.\n\n- \nAlates juulist 2016 hakkas kehtima Euroopa Liidu otsekohalduv rakendusakt, mis j\u00f5ustab eIDAS-m\u00e4\u00e4ruse. (https://www.id.ee/artikkel/eidas-ehk-e-identimise-ja-e-tehingute-maarus/) Sellest tulenevalt eristatakse neljal tasemel e-allkirju:", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "- ( ) E-allkirja k\u00f5rgeim tase, mis on v\u00f5rdsustatud\u202fomak\u00e4elise allkirjaga ja mida . Allkiri vastab standardites kehtestatud tehnon\u00f5uetele. Kontrollitud on nii allkirja omaniku taust kui ka sertifikaadi v\u00e4ljaandja taust. Lisaks on allkiri antud sobivaks tunnistatud vahendi abil (Eestis\u00a0on selleks\u00a0ID-kaart,\u00a0digi-ID,\u00a0Mobiil-ID, kvalifitseeritud\u00a0Smart-ID konto. Loe l\u00e4hemalt digitaalsete\u00a0dokumentide (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id) kohta).\n\n- T\u00e4iustatud ( ) E-allkiri koos kvalifitseeritud sertifikaadiga ( ). Allkiri vastab standardites kehtestatud tehnon\u00f5uetele. Kontrollitud on nii allkirja omaniku taust kui ka sertifikaadi v\u00e4ljaandja taust.\n\n- ( )\u00a0\u2013 Allkiri vastab standardites kehtestatud tehnon\u00f5uetele, aga allkirja andmiseks kasutatud sertifikaadi omaniku taust ja sertifikaadi v\u00e4ljaandja taust ei pruugi olla teada.\n- \u2013 igasugused muud elektroonilisel kujul antud allkirjad, mis ei vasta kehtivatele standarditele.\n- \nElektroonilise allkirja kehtivust ja kasutuspiiranguid on k\u00f5ige lihtsam kontrollida DigiDoc4 rakenduse abil.\u00a0Parema eristamise huvides kasutatakse seal lisaks selgitavale tekstile ka kolme v\u00e4rvi:\n\n- t\u00e4histab, et k\u00f5ik on korras;\n- t\u00e4histab, et kasutaja peab t\u00e4helepanelik olema ja ise otsustama, kas see konkreetne allkiri sobib talle;\n- t\u00e4histab, et antud olukorras ei saa allkirja kehtivaks lugeda.", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "- \u2013 t\u00e4histatakse\u202frohelisena. Antud\u00a0digiallkiri\u00a0on v\u00f5rdne omak\u00e4eliselt antud allkirjaga.\n- \u2013 t\u00e4histatakse\u202frohelise\u202fja\u202fkollasega. Kasutatakse juhul, kui allkirja tase on\u00a0AdES/QC ehk tegu ei ole omak\u00e4elise allkirjaga v\u00f5rdv\u00e4\u00e4rse allkirjaga, aga see v\u00f5ib sellegipoolest konkreetses olukorras\u00a0kasutamiseks sobida. T\u00e4psemat infot n\u00e4eb, kui vaadata allkirja detaile.\n- \u2013 t\u00e4histatakse\u202frohelise\u202fja\u202fkollasega. Hoiatust kuvatakse v\u00e4lja tavaliselt juhul, kui allkiri on k\u00fcll kehtiv, aga n\u00e4iteks konteineril on mingi erip\u00e4ra. Tavaliselt on selline erip\u00e4ra tekkinud konteinerite tegemisel kogemata. Kuna aga konteinerit ei ole v\u00f5imalik muuta ilma, et allkiri kehtetuks muutuks, siis n\u00e4idatakse nende kohta v\u00e4lja hoiatust. T\u00e4psemat infot n\u00e4eb, kui vaadata allkirja detaile.\n- \u2013 t\u00e4histatakse\u202fpunasega. T\u00e4hendab see seda, et programmil ei \u00f5nnestunud allkirja kehtivust sel hetkel kontrollida. T\u00e4psemat infot n\u00e4eb, kui vaadata allkirja detaile.\n- \u2013 t\u00e4histatakse\u202fpunasega. T\u00e4hendab, et antud\u00a0digiallkiri\u00a0on tunnistatud mittekehtivaks.\nPikemalt on sellest teemast juttu RIA blogis (https://blog.ria.ee/kiri-aleixolt/) .\n- \nDokumentide digitaalseks allkirjastamiseks\u00a0soovitame\u00a0kasutada\u00a0ainult riiklikult tunnustatud lahendusi, n\u00e4iteks arvutis olevat ID-tarkvara programmi DigiDoc4 (https://www.id.ee/artikkel/paigalda-id-tarkvara) v\u00f5i mobiilirakendust .\u00a0Tegemist on\u00a0riiklike\u00a0lahendustega, mille turvalisus ja vastavus k\u00f5rgeimatele standarditele on alati tagatud, samuti on allkirjastamine kasutajate jaoks alati tasuta.", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "Alternatiivse v\u00f5imalusena saab juriidiliselt kehtivaid digitaalseid allkirju anda ka Dokobit (http://www.dokobit.com/) -portaali ja selle rakenduste abil.\u00a0Dokobit\u00a0v\u00f5imaldab digitaalset allkirjastamist \u00fcle veebi (nii ID-kaardi,\u00a0digi-ID, mobiil-ID kui\u00a0Smart-ID abil) ning arvutites, kus puudub ID-tarkvara.", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "Teada tasub, et mitmed programmid \u2013 n\u00e4iteks Microsoft Word, OpenOffice,\u00a0Thunderbird\u00a0\u2013 pakuvad elektroonilise allkirjastamise/signeerimise v\u00f5imalust. Paraku ei kasutata sealtkaudu allkirjade andmisel ajatempliteenust ja seega ei ole need\u00a0allkijad\u00a0juriidiliselt kehtivad.\nE-identimise\u00a0ja e-tehingute usaldusteenuste seadus (https://www.riigiteataja.ee/akt/EUTS) pg\u00a025 p 4 \u00fctleb: \"kindlaks teha allkirja andmise aega ja siduda digitaalallkirja andmetega viisil, mis v\u00e4listab v\u00f5imaluse\u00a0tuvastamatult\u00a0muuta allkirjastatud andmeid v\u00f5i nende t\u00e4hendust p\u00e4rast allkirja andmist\".\nAjatempel ja kehtivuskinnitusteenus on efektiivne viis selle teostamiseks. Ainult allkirja andmise aja juurde lisamisest ei piisa, sest seda on v\u00f5imalik v\u00f5ltsida (n\u00e4iteks arvuti kellajal/kuup\u00e4eva muutmisega).\u202fSeet\u00f5ttu ongi vajalik v\u00e4lise teenusepakkuja kasutamine.\n- \nEestis on digitaalne allkirjastamine muutunud normiks. T\u00e4nu sellele on meil olemas hulk riiklikke e-teenuseid; v\u00f5imalus oma h\u00e4\u00e4l valimistel elektrooniliselt anda ja deklareerida makse ilma maksuameti kontorisse minemata; interneti vahendusel saab registreerida ettev\u00f5tteid ja teha pea k\u00f5iki pangatoiminguid; meil on ligip\u00e4\u00e4s erinevatele riiklike registritele jne.\nK\u00f5ik ning ka enamik erasektori ettev\u00f5tteid eelistab t\u00e4nap\u00e4eval oma asju pigem elektrooniliste vahendite abil ajada.\nEesti kodanikel on v\u00f5imalus digitaalallkirja andmiseks: sobiva vahendi v\u00f5ib iga\u00fcks endale ise valida. T\u00e4na on selleks Eestis neli k\u00f5ige populaarseimat viisi:", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "- mis on k\u00f5igile Eesti kodanikele kohustuslik isikut t\u00f5endav dokument. Elektrooniliseks kasutamiseks vajalikud PIN-koodid (https://www.id.ee/artikkel/pin-ja-puk-koodidega-koodiumbrik/) v\u00e4ljastatakse sulle turva\u00fcmbrikus koos kaardiga, ID-kaardi kasutamiseks vajad lisaks ka kaardilugejat ning ID-tarkvara.\n- : Eesti kodanikel on v\u00f5imalik\u00a0digi-ID kaarti kasutada paralleelselt ID-kaardiga, v\u00e4lismaalastele v\u00e4ljastatakse e-residendi\u00a0digi-ID.\n- on SIM-kaardi p\u00f5hine lahendus, mis v\u00f5imaldab elektroonilist isikutuvastust ning\u00a0digiallkirjastamist\u00a0mobiiltelefoni abil. Mobiil-ID SIM-kaarte v\u00e4ljastavad mobiilioperaatorid.\n- on nutitelefonidele m\u00f5eldud SIM-kaardist s\u00f5ltumatu seadmep\u00f5hine rakendus.\n2000. aastal j\u00f5ustus Eestis digitaalallkirja seadus (l\u00fchendatult DAS).\u00a0Digitaalseid allkirju saab Eestis anda aga alates aastast 2002, mil anti v\u00e4lja ka vastav tarkvara. DAS muutus kehtetuks 26. oktoobril 2016 ja selle asemel v\u00f5eti vastu E-identimise\u00a0ja e-tehingute usaldusteenuste seadus (https://www.riigiteataja.ee/akt/EUTS) .\n(#lisainfo)", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}, {"content": {"chunk": "- Elektrooniliselt allkirjastatud dokumentide allkirjaformaadid: bdoc ja asice (https://www.id.ee/artikkel/mis-vahe-on-bdoc-ja-asice-laiendiga-digiallkirjastatud-dokumentidel) .\n- Milliseid digitaalseid dokumente (https://www.id.ee/artikkel/digitaalsed-dokumendid-id-kaart-digi-id-elamisloakaart-ja-e-residendi-digi-id/) Eestis kasutatakse?\n- Digitaalallkirjade andmist reguleerib Eestis e-identimise\u00a0ja e-tehingute usaldusv\u00e4\u00e4rsuse seadus (https://www.riigiteataja.ee/otsingu_tulemus.html?sakk=kehtivad&otsisona=-identimise+ja+e-tehingute+usaldusteenuste+seadus) .\nKuidas\u00a0DigiDoc4 abil dokumente digitaalselt allkirjastada? (https://www.id.ee/artikkel/soovid-arvutis-digiallkirja-anda/)\nEestis t\u00e4histab m\u00f5iste \u201edigitaalne allkiri\u201c (ehk digiallkiri, digiallkirjastamine jm) ainult sellist signeerimisviisi, mis on seaduslikult kehtiv ning juriidiliselt v\u00f5rdne omak\u00e4elise allkirjaga.\nAit\u00e4h tagasiside eest!", "imgurl": "", "title": "Digitaalne allkirjastamine ja elektroonilised allkirjad - ID.ee", "description": "No Description", "source_url": "https://www.id.ee/artikkel/digitaalne-allkirjastamine-ja-elektroonilised-allkirjad/"}}]