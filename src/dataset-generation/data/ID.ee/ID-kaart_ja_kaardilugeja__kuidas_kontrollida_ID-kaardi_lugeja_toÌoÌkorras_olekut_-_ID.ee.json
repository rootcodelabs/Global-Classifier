[{"content": {"chunk": "Juhul, kui ID-kaardi kasutamisel tekib t\u00f5rkeid v\u00f5i oled alles alustamas ID-kaardi elektroonilist kasutamist, kontrolli\u00a0esimese asjana, et sinu ID-kaardi ja kaardilugejaga oleks k\u00f5ik korras.\n\u00c4ra unusta: enne ID-kaardi (v\u00f5i muu digitaalse dokumendi) kasutusele v\u00f5tmist on sul vaja oma arvutisse ID-tarkvara paigaldada (https://www.id.ee/artikkel/paigalda-id-tarkvara) ning vajadusel ID-kaardi kasutamiseks ka veebilehitsejad seadistada!\nTutvu toetatud kaardilugejate nimekirjaga (https://www.id.ee/artikkel/kasulik-info-kiipkaardi-lugejate-kohta/) .\n(#kuidas-id-kaarti)\nEnamikesse kaardilugejatesse kiibiga ots ees ja nii, et sinu n\u00e4gu on allpool ja kiip \u00fcleval. Kui sul on uus kaardilugeja ja sa pole seda varem kasutanud, proovi kaardil teine k\u00fclg keerata: ehk oli asi just selles? \u00c4ra karda, valet pidi sisestamine ei riku ID-kaarti! Kui kaardi k\u00fcljevahetus ei toimi, sisesta see uuesti lugejasse nii, et kiibiga ots oleks ees ja sinu n\u00e4gu asuks kaardil allpool.\n(#kuidas-aru)", "imgurl": "", "title": "ID-kaart ja kaardilugeja: kuidas kontrollida ID-kaardi lugeja t\u00f6\u00f6korras olekut - ID.ee", "description": "No Description", "source_url": "https://www.id.ee/artikkel/id-kaart-ja-kaardilugeja-kuidas-kontrollida-id-kaardi-lugeja-tookorras-olekut/"}}, {"content": {"chunk": "- Kui DigiDoc4 n\u00e4itab sulle p\u00e4rast kaardi sisestamist , on k\u00f5ik korras.\n- Kui DigiDoc4 n\u00e4eb k\u00fcll sinu andmeid, ent annab sulle m\u00f5ne v\u00f5i hoiatab tarkvara, sertifikaatide vms aegumise eest, tegutse\u00a0DigiDoc4 kaudu antud juhiste j\u00e4rgi!\n- Kui sa oma andmeid ei n\u00e4e ning DigiDoc4 veateade \u00fctleb, et proovi ID-kaart uuesti lugejasse sisestada. Vajadusel tee arvutile taask\u00e4ivitus nii, et kaart oleks korralikult lugejas ja kaardilugeja arvutiga \u00fchendatud.\n(#kuidas-kontrollida)\nKui DigiDoc4 veateade \u00fctleb, et \u00fchtegi kaardilugejat ei ole \u00fchendatud, on probleem kas kaardilugejas (see on n\u00e4iteks katki) v\u00f5i selle halvas \u00fchenduses arvutiga (USB-pesa probleem v\u00f5i on kaardilugeja juhtmeots vigane).\nPaljudel kaardilugejatel on olemas m\u00e4rgutuluke. M\u00f5ne lugeja puhul on m\u00e4rgutuli alati \u00fchte v\u00e4rvi (n\u00e4iteks roheline v\u00f5i sinine), m\u00f5ne puhul aga annab v\u00e4rvivahetus m\u00e4rku tekkinud probleemidest (n\u00e4iteks muutub tavap\u00e4rase rohelise asemel kollaseks v\u00f5i punaseks). T\u00e4psemat infot saad oma kaardilugeja pakendilt.", "imgurl": "", "title": "ID-kaart ja kaardilugeja: kuidas kontrollida ID-kaardi lugeja t\u00f6\u00f6korras olekut - ID.ee", "description": "No Description", "source_url": "https://www.id.ee/artikkel/id-kaart-ja-kaardilugeja-kuidas-kontrollida-id-kaardi-lugeja-tookorras-olekut/"}}, {"content": {"chunk": "- Tuluke : arvutil puudub kontakt ID-kaardi lugejaga.\n- Tuluke : side arvuti ja kaardilugeja vahel t\u00f6\u00f6tab.\n- Tuluke : side arvuti ja kaardilugeja vahel t\u00f6\u00f6tab ning arvuti p\u00fc\u00fcab aktiivselt kaardilugejalt/kaardilt infot saada.\nKui sinu kaardilugejal m\u00e4rgutuli puudub, tuleb sul lihtsalt katse-eksituse meetodil kaardilugeja toimivust testida.\nJuhul, kui , proovi ID-kaardi lugeja juhe uuesti arvutiga \u00fchendada. J\u00e4lgi, et kaardilugeja otsik oleks arvutipesasse l\u00f5puni/s\u00fcgavalt sisestatud, v\u00f5imaluse korral proovi, kas m\u00f5ni teine USB-pesa t\u00f6\u00f6taks paremini.\nVahel juhtub, et probleemiks on aga kvaliteet: v\u00f5ta kaardilugeja juhe USB-otsiku tagant s\u00f5rmede vahele ning hoia see sirgelt ning tihedalt USB-pesas samal ajal, kui arvutile\u00a0restardi\u00a0teed. Kui kaardilugeja niimoodi t\u00f6\u00f6le hakkab, saad ehk ajutised kiiremad asjad aetud veel enne uue kaardilugeja hankimist.", "imgurl": "", "title": "ID-kaart ja kaardilugeja: kuidas kontrollida ID-kaardi lugeja t\u00f6\u00f6korras olekut - ID.ee", "description": "No Description", "source_url": "https://www.id.ee/artikkel/id-kaart-ja-kaardilugeja-kuidas-kontrollida-id-kaardi-lugeja-tookorras-olekut/"}}, {"content": {"chunk": "Uue lugeja saad osta enamikest arvutipoodidest, kaubanduskeskustest ja isegi paljudest tanklatest.\u00a0Nagu k\u00f5ik muugi, kipuvad ka kaardilugejad\u00a0pideva kasutuse k\u00e4igus v\u00e4sima\u00a0\u2013 eriti, kui lugeja juhe on\u00a0n\u00e4iteks kotis v\u00f5i kokku kerituna v\u00e4\u00e4nata saanud.\u00a0Hea soovitus on alati \u00fcks tagavaralugeja varuks hoida!\nTeada tasub, et kaardilugeja hind on rohkem seotud kaardilugeja v\u00f5imaluste ja mugavuse kui t\u00f6\u00f6kindlusega: odavam\u00a0ei t\u00e4henda tingimata kehvemat. K\u00fcll aga tuleks ettevaatusega suhtuda\u00a0lugeja tellimisele internetist: oksjoni- ja odavm\u00fc\u00fcgilehtedel\u00a0liigub palju kahtlase kvaliteediga tooteid, mis v\u00f5ivad, ent ei pruugi \u00fcldse t\u00f6\u00f6korras olla.\u00a0Internetist tellimisel eelista alati tootja enda veebilehti ja usaldusv\u00e4\u00e4rseid arvutipoode!\n(#kuidas-testida)\nID-kaardi t\u00f6\u00f6tamise kontrollimiseks ava oma veebibrauseris Eesti.ee portaal ning kl\u00f5psa \u201eSisenen\u201c nupul. Vali sisse logimise viisiks\u00a0 \u201eID-kaart\u201c ning j\u00e4rgi ekraanil olevaid juhised.\u00a0Teenustesse sisenemisel k\u00fcsitakse sinu k\u00e4est ID-kaardi PIN1 koodi, tehingute v\u00f5i tegevuste kinnitamisel PIN2 koodi. Soovi korral saad oma .\nJuhul, kui DigiDoc4 n\u00e4itas sinu andmeid korrektselt, ent e-teenustesse sisenemine veebilehitsejas eba\u00f5nnestub, proovi uuesti m\u00f5ne teise\u00a0lehitsejaga (n\u00e4iteks Chrome v\u00f5i Safari).", "imgurl": "", "title": "ID-kaart ja kaardilugeja: kuidas kontrollida ID-kaardi lugeja t\u00f6\u00f6korras olekut - ID.ee", "description": "No Description", "source_url": "https://www.id.ee/artikkel/id-kaart-ja-kaardilugeja-kuidas-kontrollida-id-kaardi-lugeja-tookorras-olekut/"}}, {"content": {"chunk": "- S\u00fcvene ekraanil olevatesse veateadetesse \u2013 nende abil leiad id.ee veebist juhised olukorra lahendamiseks.\n- Loe l\u00e4hemalt, mida teha, kui ID-kaardi\u00a0kasutamine veebilehitsejas eba\u00f5nnestub (https://www.id.ee/artikkel/e-teenustesse-sisenemine-ebaonnestub) .\n- Kui sa ei ole kindel, millest probleem tekkis, proovi arvutile taask\u00e4ivitus teha nii, et kaardilugeja on arvutiga \u00fchendatud ja kaart korralikult kaardilugejas sees.\nID-kaardi lugeja t\u00f6\u00f6korras oleku kontrollimiseks sisesta oma ID-kaart kaardilugejasse, \u00fchenda see arvutiga ning ava DigiDoc4.\nAit\u00e4h tagasiside eest!", "imgurl": "", "title": "ID-kaart ja kaardilugeja: kuidas kontrollida ID-kaardi lugeja t\u00f6\u00f6korras olekut - ID.ee", "description": "No Description", "source_url": "https://www.id.ee/artikkel/id-kaart-ja-kaardilugeja-kuidas-kontrollida-id-kaardi-lugeja-tookorras-olekut/"}}]