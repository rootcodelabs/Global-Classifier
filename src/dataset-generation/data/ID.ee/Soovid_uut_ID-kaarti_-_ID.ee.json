[{"content": {"chunk": "ID-kaart on k\u00f5ikidele Eesti kodanikele kohustuslik isikut t\u00f5endav dokument. Saad seda taotleda Politsei- ja Piirivalveametist.\nKoos ID-kaardiga v\u00e4ljastatakse taotlejale koodi\u00fcmbrik ID-kaardi turvakoodidega (PIN ja PUK koodid). Turvakoode saab kasutada kui ID-kaart ning sellele kantud elektroonilised sertifikaadid on kehtivad. Turvakoode eraldi aktiveerima ei pea ning koodide esmakordseks kasutamiseks puudub ajalimiit.\nAlates jaanuarist 2023a. on v\u00f5imalik uusi ID-kaarte k\u00e4tte saada lisaks Politsei- ja Piirivalveametile ka kauplustest. T\u00e4psem info Politsei- ja Piirivalveameti kodulehel (https://www.politsei.ee/et/juhend/id-kaardi-taotlemine-taeiskasvanule/kattesaamine) .\nJuhul, kui oled kaotanud \u00e4ra oma PIN- ja PUK-koodid, saad taotleda ainult uue koodi\u00fcmbriku, ilma ID-kaarti vahetamata.", "imgurl": "", "title": "Soovid uut ID-kaarti - ID.ee", "description": "No Description", "source_url": "https://www.id.ee/artikkel/soovid-uut-id-kaarti/"}}, {"content": {"chunk": "- \nUue koodi\u00fcmbriku taotlemiseks tuleb sul p\u00f6\u00f6rduda Politsei- ja Piirivalveameti teenindusse (https://www.politsei.ee/et/asukohad/teenindused) v\u00f5i Eesti Vabariigi v\u00e4lisesindusse (https://www.politsei.ee/et/dokumente-vaeljastavad-eesti-vabariigi-vaelisesindused) . Kindlasti \u00e4ra unusta, et kaasa tuleks v\u00f5tta ka isikut t\u00f5endav dokument!\nV\u00f5imalusel valida mobiilne pilet (https://mobiilnepilet.politsei.ee/) enne teeninduse k\u00fclastamist.\nKoodi\u00fcmbriku riigil\u00f5ivu m\u00e4\u00e4rad on leitavad Politsei- ja Piirivalveameti kodulehelt (https://www.politsei.ee/et/juhend/riigiloivude-maeaerad/) . Kindlasti soovitame automaatselt v\u00e4ljastatud PIN-koodid kohe \u00e4ra vahetada \u2013 selliste vastu, mida sul on lihtne meeles pidada ilma, et sa need \u00fcles kirjutama peaksid! PIN-koode saad ise muuta (https://www.id.ee/artikkel/pin-koodide-ja-puk-koodi-muutmine) DigiDoc4 rakenduse kaudu: see k\u00e4ib lihtsalt ja v\u00f5tab vaid minuti. Hoia oma PIN- ja PUK-koode turvaliselt!\nKui ID-kaardi PIN-koodid l\u00e4hevad kaduma olles ja Eestisse tulek ei ole v\u00f5imalik, saad uue koodi\u00fcmbriku Eesti Vabariigi v\u00e4lisesindusest (https://www.politsei.ee/et/dokumente-vaeljastavad-eesti-vabariigi-vaelisesindused) .\n(#vajad-uut)\nID-kaardi saad taotleda ainult Politsei- ja Piirivalveameti (https://www.politsei.ee/et/juhend/id-kaardi-taotlemine-taeiskasvanule) kaudu \u2013 elavas j\u00e4rjekorras ootamise v\u00e4ltimiseks soovitame broneerida (https://broneering.politsei.ee/) teenindusse aja ning seista hea selle eest, et sul oleks k\u00f5ik vajalikud dokumendid kohe olemas ja kaasas.", "imgurl": "", "title": "Soovid uut ID-kaarti - ID.ee", "description": "No Description", "source_url": "https://www.id.ee/artikkel/soovid-uut-id-kaarti/"}}, {"content": {"chunk": "- \n\u200bDigitaalseid dokumente (sh. elamisloakaarte\u00a0ning e-residentide\u00a0digi-IDsid) v\u00e4ljastab Politsei- ja Piirivalveamet (https://www.politsei.ee/et/juhend/id-kaardi-taotlemine-taeiskasvanule) . Taotluse saab esitada nii teenindustes (https://www.politsei.ee/et/juhend/id-kaardi-taotlemine-taeiskasvanule/taotlemine-teeninduses) kui iseteeninduses (https://www.politsei.ee/et/juhend/id-kaardi-taotlemine-taeiskasvanule/taotlemine-iseteeninduses) .\nAlates jaanuarist 2023a. on v\u00f5imalik uusi ID-kaarte k\u00e4tte saada lisaks Politsei- ja Piirivalveametile ka kauplustest. T\u00e4psem info Politsei- ja Piirivalveameti kodulehel (https://www.politsei.ee/et/juhend/id-kaardi-taotlemine-taeiskasvanule/kattesaamine) .\nkaarti\u00a0saab lisaks\u00a0PPAle\u00a0taotleda mugavalt ka l\u00e4bi e-residendi veebilehe (https://e-resident.gov.ee/become-an-e-resident/) .\nK\u00f5ikidele digitaalsetele isikutunnistustele kehtivad riigil\u00f5ivud (https://www.politsei.ee/et/juhend/riigiloivude-maeaerad) ehk v\u00e4ljastustasud.\nsaad\u00a0dokumente taotleda ning k\u00e4tte saada ka Eesti Vabariigi\u00a0v\u00e4lisesindustest (https://vm.ee/konsulaar-viisa-ja-reisiinfo/eesti-vabariigi-valisesindused) . Kindlasti tuleks meeles pidada, et dokumentide v\u00f5tavad vastu ainult Eesti saatkonnad, tellitud dokumentide k\u00e4ttesaamiseks v\u00f5ib aga kasutada ka Eesti aukonsulaate.\n- \nOma Eesti passi ja ID-kaardi taotluse staatust saab vaadata Politsei- ja Piirivalveameti (PPA) veebilehelt:\u202ft\u00e4ida vorm (eesnimi, perekonnanimi ja isikukood) ja vajuta \u201eesita p\u00e4ring\u201c nupule.\n- \nSelleks, et saaksid oma arvutis v\u00f5i nutiseadmes ID-kaarti elektrooniliselt kasutada, on sul vaja:", "imgurl": "", "title": "Soovid uut ID-kaarti - ID.ee", "description": "No Description", "source_url": "https://www.id.ee/artikkel/soovid-uut-id-kaarti/"}}, {"content": {"chunk": "1. Kehtivat ID-kaarti\nKontrolli, et ID-kaardi enda kehtivusaeg ei oleks l\u00e4bi saanud. Leiad selle oma ID-kaardilt \u201eKehtib kuni\u201c juurest.\n2. Kehtivaid sertifikaate\nSertifikaadid on elektroonilised t\u00f5endid, mis seovad omavahel sind (ehk sinu ID-kaarti) ja sinu ID-kaardiga tehtud tegevusi. \u00c4ra muretse, kui sa oma sertifikaatide kehtivust ei tea: alusta tarkvara paigaldamist eeldusega, et k\u00f5ik on korras! Kui oled juba ID-kaardi elektrooniline kasutaja, saad oma sertifikaate kontrollida DigiDoc4 kaudu.\u00a0Kui sertifikaat on peatatud, t\u00fchistatud v\u00f5i aegunud, annab DigiDoc4 sellest sulle m\u00e4rku.", "imgurl": "", "title": "Soovid uut ID-kaarti - ID.ee", "description": "No Description", "source_url": "https://www.id.ee/artikkel/soovid-uut-id-kaarti/"}}, {"content": {"chunk": "Loe l\u00e4hemalt, mis on ID-kaardi sertifikaadid (https://www.id.ee/artikkel/sertifikaadid-mis-need-on-ja-miks-neid-vaja-on)\n\n3. PIN-koode\nPIN- ja PUK-koodid v\u00e4ljastati sulle turva\u00fcmbrikus koos ID-kaardiga. Kui oled oma PIN1- v\u00f5i PIN2-koodi unustanud, ent PUK-kood on sul alles, saad selle abil ise PIN-koode vahetada. Kui puudub ka PUK-kood, tuleb sul\u00a0Politsei- ja Piirivalveametist v\u00f5i Eesti Vabariigi\u00a0v\u00e4lisesindusest uued PIN-koodid taotleda (https://www.id.ee/artikkel/pin-ja-puk-koodidega-koodiumbrik) .\nMis on PIN-koodid ja kuidas neid vahetada? (https://www.id.ee/artikkel/pin-ja-puk-koodidega-koodiumbrik)\n\n4. Interneti\u00fchendust\nArvutis, kuhu soovid oma ID-tarkvara paigutada, peab olema toimiv\u00a0interneti\u00fchendus. Juhul, kui loed praegust juhist m\u00f5nest muust nutiseadmest, kontrolli, et arvuti interneti\u00fchendus t\u00f6\u00f6taks!\n5. ID-kaardi lugejat\nID-kaardi lugeja saad osta pea igast arvutipoest, samuti on see m\u00fc\u00fcgil paljudes kaubanduskeskustes, tanklates jne. K\u00fcsi julgesti!\n\n\nID-kaart on k\u00f5ikidele Eesti kodanikele kohustuslik isikut t\u00f5endav dokument. Saad seda taotleda Politsei- ja Piirivalveametist.\n\u200bJuhul, kui oled kaotanud \u00e4ra oma PIN- ja PUK-koodid, saad taotleda ainult uue koodi\u00fcmbriku, ilma ID-kaarti vahetamata.\nAit\u00e4h tagasiside eest!", "imgurl": "", "title": "Soovid uut ID-kaarti - ID.ee", "description": "No Description", "source_url": "https://www.id.ee/artikkel/soovid-uut-id-kaarti/"}}]