[{"content": {"chunk": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.\n\n- \nrajamine ja rekonstrueerimine on ehitusloa- ja projektikohustuslik tegevus;\n- \nlammutamisel v\u00f5i samav\u00e4\u00e4rsega asendamisel esitatakse kohalikule omavalitsusele ehitusteatis;\n- \ntehnilise korrasoleku ja ohutuse eest vastutab omanik.\n\n- l\u00e4htuma heast ehitustavast;\n- tagama paigaldatud m\u00e4nguv\u00e4ljaku seadmete ohutuse nende sihip\u00e4rasel kasutamisel;\n- tagama \u00a0loodus- ja kultuuriv\u00e4\u00e4rtuste s\u00e4ilimise ja kaitse.\nM\u00e4nguv\u00e4ljakute ja seiklusparkide seadmetele ei kohaldu kohustusliku sertifitseerimise n\u00f5ue. Nende n\u00f5uetele vastavuse ja ohutuse peab tagama konkreetse m\u00e4nguv\u00e4ljaku seadme tootja v\u00e4ljastatud ohutust ja n\u00f5uetele vastavust kinnitav deklaratsioon.\nJuhendmaterjalid m\u00e4nguv\u00e4ljaku rajamiseks ja ohutuks kasutamiseks:\n\n\n- \n\n\n- \nMida j\u00e4lgida avalike m\u00e4nguv\u00e4ljakute kavandamisel ning seadmete hankimisel ja nende edasisel kasutamisel:\n\n\nM\u00e4nguv\u00e4ljaku seadmed ja aluspind\n\n- \nM\u00e4nguv\u00e4ljaku ja seikluspargi seadmed ei ole ehitustooted\n- \nM\u00e4nguv\u00e4ljaku ja seikluspargi seadmete n\u00f5uetele vastavuse t\u00f5endamise alused tulenevad toote n\u00f5uetele vastavuse seadusest (TNVS)\n- \nK\u00f5igi m\u00e4nguv\u00e4ljaku ja seikluspargi seadmete komponentide n\u00f5uetele vastavus peab olema t\u00f5endatud koosk\u00f5las vastavale tootele kohalduva regulatsiooniga\nOhutu ja kasutajas\u00f5braliku m\u00e4nguv\u00e4ljaku projekteerimisel ja valmistamisel on soovitatav juhinduda m\u00e4nguv\u00e4ljakute seadmetele ning m\u00e4nguv\u00e4ljaku kattele kohalduvast standardiseeriast EN 1176 ning EN 1177.\nStandard EVS-EN 1176 koosneb j\u00e4rgnevatest osadest:", "imgurl": "", "title": "Avalikud m\u00e4nguv\u00e4ljakud | Tarbijakaitse ja Tehnilise J\u00e4relevalve Amet", "description": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.", "source_url": "https://ttja.ee/ariklient/ehitised-ehitamine/avalikud-manguvaljakud"}}, {"content": {"chunk": "- EVS-EN 1176-1 M\u00e4nguv\u00e4ljakute seadmed. Osa 1: \u00dcldised ohutusn\u00f5uded ja katsemeetodid.\n- EVS-EN 1176-2 M\u00e4nguv\u00e4ljakute seadmed. Osa 2: T\u00e4iendavad spetsiaalsed ohutusn\u00f5uded ja katsemeetodid kiikede jaoks.\n- EVS-EN 1176-3 M\u00e4nguv\u00e4ljakute seadmed. Osa 3: T\u00e4iendavad spetsiaalsed ohutusn\u00f5uded ja katsemeetodid lium\u00e4gede jaoks.\n- EVS-EN 1176-4 M\u00e4nguv\u00e4ljakute seadmed. Osa 4: T\u00e4iendavad spetsiaalsed ohutusn\u00f5uded ja katsemeetodid kiirusradade jaoks.\n- EVS-EN 1176-5 M\u00e4nguv\u00e4ljakute seadmed. Osa 5: T\u00e4iendavad spetsiaalsed ohutusn\u00f5uded ja katsemeetodid karussellidele.\n- EVS-EN 1176-6 M\u00e4nguv\u00e4ljakute seadmed. Osa 6: T\u00e4iendavad spetsiaalsed ohutusn\u00f5uded ja katsemeetodid \u00f5\u00f5tsumisvahendite jaoks.\n- EVS-EN 1176-7 M\u00e4nguv\u00e4ljakute seadmed. Osa 7: Juhised paigaldamise, kontrollimise, hooldamise ja kasutamise kohta.\n- EVS-EN 1176-10 M\u00e4nguv\u00e4ljakute seadmed ja katted. Osa 10: T\u00e4iendavad spetsiaalsed ohutusn\u00f5uded ja katsemeetodid t\u00e4iesti suletud m\u00e4nguv\u00e4ljaku seadmete jaoks.\n- EVS-EN 1176-11 M\u00e4nguv\u00e4ljakute seadmed ja katted. Osa 11: T\u00e4iendavad spetsiaalsed ohutusn\u00f5uded ja katsemeetodid ruumilise v\u00f5rgustiku jaoks.\nPinnakatet k\u00e4sitlevaks standardiks on:\n\n- EVS-EN 1177 L\u00f6\u00f6ke summutav m\u00e4nguv\u00e4ljaku kate. Ohutusn\u00f5uded ja katsemeetodid.\nStandardid on k\u00e4sitletavad vastava valdkondliku hea tava alustena ja on leitavad Eesti Standardikeskuse koduleheltavaneb uues vahekaardis (https://www.evs.ee/pood)\nMillele tuleb v\u00e4lim\u00e4nguv\u00e4ljakul enne selle kasutama hakkamist t\u00e4helepanu p\u00f6\u00f6rata:", "imgurl": "", "title": "Avalikud m\u00e4nguv\u00e4ljakud | Tarbijakaitse ja Tehnilise J\u00e4relevalve Amet", "description": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.", "source_url": "https://ttja.ee/ariklient/ehitised-ehitamine/avalikud-manguvaljakud"}}, {"content": {"chunk": "- \nAtraktsioonid peavad olema terved ja komplektsed ning pinnase k\u00fclge korralikult kinnitatud. Soovitav on lapsevanemal atraktsioonid ise l\u00e4bi proovida neid katsudes ja liigutades. Logisevate kinnitustega, purunenud v\u00f5i roostes atraktsioone ei tohi kasutada.\n- \nAtraktsioonide alune pinnas peab olema sobiv ja piisav, et kukkumisel l\u00f6\u00f6ki summutada. Asfaldi ja betooni kasutamine on lubatud \u00fcksnes v\u00f5imalikust kukkumistsoonist v\u00e4ljapool. Iga atraktsiooni \u00fcmbruses peab olema piisavalt vaba ruumi, et kukkumisteele ei j\u00e4\u00e4ks ette midagi, mis v\u00f5imalikke vigastusi raskendada v\u00f5ivad.\n- \nK\u00f5ik atraktsioonid ei sobi igas vanuses lapsele. K\u00f5rged lium\u00e4ed, osavust ja kindlat tasakaalu hoidmist eeldavad takistusrajad jms ei sobi k\u00f5igile. Lapsevanem peab ise hindama ja otsustama, mis on tema lapsele sobiv ja eakohane. Kindlasti ei tohi v\u00e4ikelapsi j\u00e4tta m\u00e4nguv\u00e4ljakule j\u00e4relevalveta ning m\u00e4nguv\u00e4ljakul \u00fcksi m\u00e4ngimas k\u00e4ivale lapsele tuleb p\u00f5hjalikult r\u00e4\u00e4kida v\u00f5imalikest ohtudest ja nende v\u00e4ltimisest.\n- \nM\u00e4nguv\u00e4ljaku territoorium peab olema hooldatud, seal vedelev pr\u00fcgi, klaasikillud jms tuleb \u00e4ra korjata ja panna selleks etten\u00e4htud kohta.", "imgurl": "", "title": "Avalikud m\u00e4nguv\u00e4ljakud | Tarbijakaitse ja Tehnilise J\u00e4relevalve Amet", "description": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.", "source_url": "https://ttja.ee/ariklient/ehitised-ehitamine/avalikud-manguvaljakud"}}, {"content": {"chunk": "M\u00e4nguv\u00e4ljaku purunenud atraktsioone ei tohi hakata ise parandama, vaid puudustest tuleb informeerida omanikku. Kui m\u00e4nguv\u00e4ljakul pole infotahvlit omaniku andmetega, aitab selle v\u00e4lja selgitada kohalik omavalitsus. Juhul, kui m\u00f5istliku aja jooksul pole vajalikke toiminguid tehtud, tuleb sellest teavitada Tarbijakaitse ja Tehnilise J\u00e4relevalve Ametit v\u00f5i kohalikku omavalitsust. \u00a0Ohtliku atraktsiooni avastanu v\u00f5iks teisi kasutajaid hoiatada, n\u00e4iteks paigaldada ohtliku seadme v\u00f5i v\u00e4ljaku piirdeaia k\u00fclge teavitava sildi.\nSeikluspargi planeerimine\nSeikluspargi ohutul kavandamisel on abiks standardid:", "imgurl": "", "title": "Avalikud m\u00e4nguv\u00e4ljakud | Tarbijakaitse ja Tehnilise J\u00e4relevalve Amet", "description": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.", "source_url": "https://ttja.ee/ariklient/ehitised-ehitamine/avalikud-manguvaljakud"}}, {"content": {"chunk": "- EVS-EN 15567-1:2015 \u201eSports and recreational facilities - Ropes courses - Part 1: Construction and safety requirements\u201c\n- EVS-EN 15567-2:2015 \u201eSports- and recreational facilities - Ropes courses - Part 2: Operation requirements\"\nViimati uuendatud 03.02.2021", "imgurl": "", "title": "Avalikud m\u00e4nguv\u00e4ljakud | Tarbijakaitse ja Tehnilise J\u00e4relevalve Amet", "description": "Avalikud v\u00e4lim\u00e4nguv\u00e4ljakud ja seikluspargid on rajatised, mis kuuluvad ehitusseadustiku m\u00f5istes ehitiste alla.", "source_url": "https://ttja.ee/ariklient/ehitised-ehitamine/avalikud-manguvaljakud"}}]