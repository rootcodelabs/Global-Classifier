[{"content": {"chunk": "P\u00fcrotehnilise toote kasutamisel tuleb arvestada avalikus kohas k\u00e4itumise ja avaliku korra n\u00f5udeid.\nF4- ja T2-kategooria p\u00fcrotehnilist toodet v\u00f5ib kasutada \u00fcksnes p\u00fcrotehnik.\nPauguti kasutamine on keelatud, v.a. p\u00fcrotehnik, kes kasutab seda majandus- v\u00f5i kutsetegevuses.\nLaeva ohutusvarustuses kasutatava punase signaalraketi ja muu sarnase v\u00e4rvusega raketi kasutamine merel ja rannikul ohuolukorrata on keelatud.\u00a0Signaalrakette ei ole lubatud kasutada ilutulestikuks.\nOhutusvideod: kuidas p\u00fcrotehnilisi tooteid ohutult kasutada?\nReeglid p\u00fcrotehnilise toote kasutamisel:\n\n- osta p\u00fcrotehnilisi tooteid ainult ametlikust m\u00fc\u00fcgikohast, mitte inimeselt t\u00e4navalt v\u00f5i sotsiaalmeediast\n- ohutu ja n\u00f5uetele vastava p\u00fcrotehnilise toote pakendil on alati vastavusm\u00e4rgis ehk CE-m\u00e4rgis ning eestikeelne kasutusjuhend\n- j\u00e4lgi, et p\u00fcrotehnilisel tootel ei oleks v\u00e4liseid mehhaanilisi vigastusi, nende esinemise korral tagasta toode m\u00fc\u00fcjale\n- hoia p\u00fcrotehnilist toodet kuivas kohas ja v\u00e4ldi selle niiskeks v\u00f5i m\u00e4rjaks saamist\n- loe l\u00e4bi p\u00fcrotehnilise tootega kaasas olev kasutusjuhend ja k\u00e4itu vastavalt sellele\n- vali p\u00fcrotehnilise toote kasutamiseks \u00f5ige aeg ja koht ning arvesta teiste inimeste ja loomadega\n- kui v\u00e4ljas on tugev tuul, j\u00e4ta ilutulestik \u00e4ra", "imgurl": "", "title": "P\u00fcrotehnika, ilutulestik | Tarbijakaitse ja Tehnilise J\u00e4relevalve Amet", "description": "P\u00fcrotehnilist toodet v\u00f5ib kasutada \u00fcksnes vastavalt selle kasutusotstarbele, koosk\u00f5las ohutusn\u00f5uetega ning arvestades toote kasutamisele m\u00e4\u00e4ratud vanusepiirangut.", "source_url": "https://ttja.ee/ariklient/ohutus/tooted-teenused/purotehnika-ilutulestik"}}, {"content": {"chunk": "- \u00e4ra tegele ilutulestikuga alkoholijoobes v\u00f5i ps\u00fchhotroopse aine m\u00f5ju all\n- \u00e4ra kasuta ilutulestikku kohas, kus selle kasutamine v\u00f5ib tekitada ohtliku olukorra, ohutu kaugus on m\u00e4rgitud toote pakendil\n- p\u00fcrotehnilist toodet ei tohi visata teiste inimeste ega loomade suunas\n- j\u00e4lgi, et kavandatava ilutulestiku kohal, l\u00e4hedal v\u00f5i lennutrajektooril ei oleks takistusi\n- toesta toode korralikult, aseta see k\u00f5vale, tasasele ja mittes\u00fcttivale pinnale\n- s\u00fc\u00fcten\u00f6\u00f6ri s\u00fc\u00fctamisel ja selle j\u00e4rel \u00e4ra kummardu toote kohale\n- peale s\u00fc\u00fcten\u00f6\u00f6ri s\u00fc\u00fctamist mine kiiresti ohutusse kaugusesse\n- kui toode ei s\u00fctti, oota 10-15 minutit enne sellele l\u00e4henemist\n- kui p\u00fcrotehniline toode ei andnud n\u00f5utud p\u00fcrotehnilist efekti, siis tagasta toode m\u00fc\u00fcjale\n- p\u00e4rast ilutulestikku korja kokku tekkinud pr\u00fcgi\n\n\n\n\n\nIlutulestiku korraldamise luba peab olema ilutulestiku korraldamiseks:\n\n- avalikul \u00fcritusel F3- ja F4-kategooria p\u00fcrotehnilise tootega\n- tiheasustusega asulas F4-kategooria p\u00fcrotehnilise tootega\nIlutulestiku korraldamise taotlus esitatakse valla- v\u00f5i linnavalitsusele v\u00f5i asjakohasele valla- v\u00f5i linnavalitsuse struktuuri\u00fcksusele.\nIlutulestiku korraldamiseks tuleb koostada kavandatava ilutulestiku korraldamist kajastav kirjeldus.", "imgurl": "", "title": "P\u00fcrotehnika, ilutulestik | Tarbijakaitse ja Tehnilise J\u00e4relevalve Amet", "description": "P\u00fcrotehnilist toodet v\u00f5ib kasutada \u00fcksnes vastavalt selle kasutusotstarbele, koosk\u00f5las ohutusn\u00f5uetega ning arvestades toote kasutamisele m\u00e4\u00e4ratud vanusepiirangut.", "source_url": "https://ttja.ee/ariklient/ohutus/tooted-teenused/purotehnika-ilutulestik"}}, {"content": {"chunk": "- F4-kategooria p\u00fcrotehnilise tootega ilutulestiku korraldamisel avalikul \u00fcritusel v\u00f5i tiheasustusega asulas \u2013 Politsei- ja piirivalveametit ja P\u00e4\u00e4steametit\n- T2-kategooria p\u00fcrotehnilise tootega ilutulestiku korraldamisel \u2013 P\u00e4\u00e4steametit\n- lennuv\u00e4lja l\u00e4hi\u00fcmbruses ilutulestiku korraldamisel, kasutades p\u00fcrotehnilist toodet lennuk\u00f5rgusega \u00fcle 45 meetri \u2013 Transpordiametit.\nViimati uuendatud 22.12.2021", "imgurl": "", "title": "P\u00fcrotehnika, ilutulestik | Tarbijakaitse ja Tehnilise J\u00e4relevalve Amet", "description": "P\u00fcrotehnilist toodet v\u00f5ib kasutada \u00fcksnes vastavalt selle kasutusotstarbele, koosk\u00f5las ohutusn\u00f5uetega ning arvestades toote kasutamisele m\u00e4\u00e4ratud vanusepiirangut.", "source_url": "https://ttja.ee/ariklient/ohutus/tooted-teenused/purotehnika-ilutulestik"}}]