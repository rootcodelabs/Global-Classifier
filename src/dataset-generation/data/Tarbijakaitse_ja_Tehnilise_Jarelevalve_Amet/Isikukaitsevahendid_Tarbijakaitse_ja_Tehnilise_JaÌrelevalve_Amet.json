[{"content": {"chunk": "Isikukaitsevahendite ohutust k\u00e4sitlevad:\n\n- \nEuroopa Parlamendi ja N\u00f5ukogu m\u00e4\u00e4rus (EL) 2016/425avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32016R0425) millega tunnistatakse kehtetuks n\u00f5ukogu direktiiv 89/686/EM\u00dc (kohaldati t\u00e4ismahus alates 21.04.2018 ning on otsekohalduv)\n- \nErinevad standardid (tootegrupist l\u00e4htuvalt). Standardid on leitavad Eesti Standardimis- ja Akrediteerimiskeskuse\u00a0kodulehek\u00fcljelt www.evs.eeavaneb uues vahekaardis (www.evs.ee)\nN\u00f5uetele vastav isikukaitsevahend:", "imgurl": "", "title": "Isikukaitsevahendid | Tarbijakaitse ja Tehnilise J\u00e4relevalve Amet", "description": "Isikukaitsevahendiks loetakse vahendit, mis on projekteeritud ja toodetud inimesele kandmiseks v\u00f5i hoidmiseks, et see kaitseks teda \u00fche v\u00f5i mitme tema tervist v\u00f5i ohutust \u00e4hvardava ohu eest.", "source_url": "https://ttja.ee/ariklient/ohutus/tooted-teenused/isikukaitsevahendid"}}, {"content": {"chunk": "- On l\u00e4binud vastavushindamise (II ja III ohukategooria isikukaitsevahendite puhul on vajalik kolmanda osapoole ehk teavitatud asutuse kaasamine) ning omab vastavat dokumentatsiooni;\n- Omab tehnilist dokumentatsiooni ning vastavusdeklaratsiooni (EU declaration of conformity). Tehnilisse dokumentatsiooni on koondatud kogu info tootest terve eluts\u00fckli jooksul \u2013 alates toote disainist (joonised ja kirjeldus), lisaks kasutatavad materjalid, tootmise etapid, teostatud testid ja tulemused kuni selleni, kuidas tegeletakse kaebustega. Vastavusdeklaratsioon on tootja kinnitus toote n\u00f5uetele vastavuse kohta ning selle vorm on leitav m\u00e4\u00e4ruse 2016/425 lisast IX.\n- Kannab CE vastavusm\u00e4rgist. Vastavusm\u00e4rgis tuleb kanda igale valmistatud isikukaitsevahendile nii, et see oleks n\u00e4htav ja loetav isikukaitsevahendi eeldatava kasutusaja l\u00f5puni. Kui see ei ole toote omaduste t\u00f5ttu siiski v\u00f5imalik, tuleb vastavusm\u00e4rgis kanda pakendile. CE-m\u00e4rgis kantakse isikukaitsevahendile enne selle turule laskmist \u00a0tootja v\u00f5i tema volitatud esindaja poolt. III ohukategooria isikukaitsevahendite puhul peab CE m\u00e4rgile j\u00e4rgnema teavitatud asutuse identifitseerimisnumber;\n- Kannab t\u00fc\u00fcbi-, partii- v\u00f5i seerianumbrit v\u00f5i muud m\u00e4rget, mis v\u00f5imaldab toodet tuvastada v\u00f5i kui isikukaitsevahendi suurus v\u00f5i laad seda ei v\u00f5imalda, siis tagavad tootjad, et n\u00f5utud teave on isikukaitsevahendi pakendil v\u00f5i sellega kaasas olevas dokumendis.", "imgurl": "", "title": "Isikukaitsevahendid | Tarbijakaitse ja Tehnilise J\u00e4relevalve Amet", "description": "Isikukaitsevahendiks loetakse vahendit, mis on projekteeritud ja toodetud inimesele kandmiseks v\u00f5i hoidmiseks, et see kaitseks teda \u00fche v\u00f5i mitme tema tervist v\u00f5i ohutust \u00e4hvardava ohu eest.", "source_url": "https://ttja.ee/ariklient/ohutus/tooted-teenused/isikukaitsevahendid"}}, {"content": {"chunk": "- On m\u00e4rgistatud tootja nime, registreeritud kaubanime v\u00f5i registreeritud kaubam\u00e4rgi ja kontaktaadressiga. Teave peab olema kantud kas isikukaitsevahendile v\u00f5i, kui see ei ole v\u00f5imalik, selle pakendile v\u00f5i isikukaitsevahendiga kaasas olevasse dokumenti; Imporditud toote puhul peavad olema lisatud samad andmed ka importija kohta.\n- Isikukaitsevahendiga on kaasas kasutusjuhised ja teave asjaomase liikmesriigi poolt kindlaks m\u00e4\u00e4ratud keeles, mis on tarbijate ja teiste l\u00f5ppkasutajate jaoks kergesti arusaadav;\n- Iga isikukaitsevahendiga on kaasas EL-i vastavusdeklaratsioon v\u00f5i on kasutusjuhistele lisatud viide internetiaadressile, kus EL-i vastavusdeklaratsioon on k\u00e4ttesaadav.\nLisaviited\nT\u00e4iendav\u00a0info\u00a0isikukaitsevahendite kohta\nTeavitatud asutused\nIsikukaitsevahenditega seonduvad juhendmaterjalid\nJuhend isikukaitsevahendite ja laiatarbe n\u00e4okatete turustamisele\nIsetehtud maski valmistamise soovitused eraisikutele ja\nmeditsiinilise maski valmistamise juhised ettev\u00f5tjatele\nKuidas valmistada kodus\u00a0 kaitsemask 5 minutiga\n\u041a\u0430\u043a \u0438\u0437\u0433\u043e\u0442\u043e\u0432\u0438\u0442\u044c \u043c\u0430\u0441\u043a\u0443\u00a0\u0437\u0430 5 \u043c\u0438\u043d\u0443\u0442?\nHow to make a mask in 5 minutes\n\u041a\u0430\u043a \u043d\u043e\u0441\u0438\u0442\u044c \u0441\u0430\u043c\u043e\u0434\u0435\u043b\u044c\u043d\u0443\u044e \u043c\u0430\u0441\u043a\u0443?\nHow to wear a homemade\u00a0mask\nKuidas kanda meditsiinilist\nmaski\n\n\nSeotud viited\nViimati uuendatud 25.06.2021", "imgurl": "", "title": "Isikukaitsevahendid | Tarbijakaitse ja Tehnilise J\u00e4relevalve Amet", "description": "Isikukaitsevahendiks loetakse vahendit, mis on projekteeritud ja toodetud inimesele kandmiseks v\u00f5i hoidmiseks, et see kaitseks teda \u00fche v\u00f5i mitme tema tervist v\u00f5i ohutust \u00e4hvardava ohu eest.", "source_url": "https://ttja.ee/ariklient/ohutus/tooted-teenused/isikukaitsevahendid"}}]