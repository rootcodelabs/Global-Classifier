[{"content": {"chunk": "Enne reisi v\u00f5i reisiteenuse ostmist\n\n- Uuri p\u00f5hjalikult j\u00e4rele, mida reis v\u00f5i reisiteenus sisaldab ja m\u00f5tle j\u00e4rele, kas see vastab Sinu vajadustele, sealjuures:\n- kas ja millistel tingimustel saab lepingut (n\u00e4iteks kuup\u00e4evade osas) muuta v\u00f5i sellest taganeda; - mis on reisi v\u00f5i reisiteenuse l\u00f5pphind.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- Uuri teenusepakkuja tausta. \u00dchtlasi vaata \u00fcle tarbijavaidluste komisjoni must nimekiriavaneb uues vahekaardis (https://ttja.ee/must-nimekiri) kuhu kantakse komisjoni otsuseid mittet\u00e4itnud ettev\u00f5tted. Otsi infot internetist ja loe foorumitest varasemate reisijate arvamusi.\n- Kui ostad pakettreisi v\u00f5i seotud reisikorraldusteenuseid, kontrolli, kas reisiettev\u00f5tja on esitanud majandustegevuse registrileavaneb uues vahekaardis (https://mtr.ttja.ee/taotluse_tulemus/eriotsing/reisiettevotja?_reset=1&m=198) majandustegevusteate ja omab tagatist;\n- Kui ostad pakettreisi reisivahendaja kaudu, kontrolli reisikorraldaja majandustegevusteatest ka seda, et reisikorraldaja on andnud enda koostatud pakettreiside pakkumise ja m\u00fc\u00fcgi \u00f5iguse sellele reisivahendajale.\nKui Sul tekib reisil olles m\u00f5ne reisiteenusega probleeme, p\u00f6\u00f6rdu ise kohe teenusepakkuja poole ning p\u00fc\u00fca koos ettev\u00f5tjaga leida Sinu jaoks sobiv lahendus. Kui Sa kokkuleppele ei saa, v\u00f5ta \u00fchendust Tarbijakaitse ja Tehnilise J\u00e4relevalve Ametiga.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "ECC-Netavaneb uues vahekaardis (https://www.consumer.ee/avaleht/) ehk Euroopa Liidu tarbija n\u00f5ustamiskeskuste lehe v\u00f5rgustiku mobiilirakendusavaneb uues vahekaardis (https://ec.europa.eu/info/live-work-travel-eu/consumers/resolve-your-consumer-complaint/european-consumer-centres-network_en) reisija \u00f5iguste kohta, annab Sulle teavet Sinu \u00f5iguste kohta t\u00fc\u00fcpilistes olukordades (nt oste tehes, autot rentides, hotelli broneerides). Lisaks varustab see Sind vajalike v\u00e4ljenditega, mida saad kasutada kohalikus keeles reisi sihtkohas. Samuti saab rakenduse abiga kiiresti leida kohalike saatkondade kontaktandmed ning ka tarbijakaitsekeskuste asukohad.\nV\u00e4lisministeerium soovitab Sul enne reisi registreerida oma viibimise v\u00e4lisriigis. Juhul kui asukohariigis peaks tekkima kriisiolukord (looduskatastroof v\u00f5i terrorismi r\u00fcnnak) on konsulil v\u00f5imalus Sinuga kiiresti \u00fchendust v\u00f5tta ja vajadusel konsulaarabi pakkuda. Registreerida on v\u00f5imalik \"Reisi targalt\" kodulehelavaneb uues vahekaardis (https://reisitargalt.vm.ee/registreerimine/) .\nReisija \u00f5igused\nVaata 2015., 2017., 2019. ja 2021. aasta raporteid bussireisija \u00f5iguste m\u00e4\u00e4ruse rakendamisest Eestis. Inglisekeelseid Euroopa Komisjonile esitatud raporteid n\u00e4eb inglisekeelsel alamlehelavaneb uues vahekaardis (https://ttja.ee/en/private-client/consumer-rights/trade-services/travel-services#bus-passenger-rights) .", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- Sul on \u00f5igus saada bussireisi kohta infot enne reisi ja reisi kestel. Lisaks peab bussiveoettev\u00f5tja ja bussijaama k\u00e4itaja andma Sulle oma p\u00e4devuse piires asjakohast ja arusaadavat \u00fcldinfot s\u00f5itjate \u00f5iguste kohta.\n- Sa saad esitada bussifirmale kaebuse kolme kuu jooksul alates kuup\u00e4evast, mil bussireis toimus v\u00f5i oleks pidanud toimuma. Vedaja peab Sulle kaebuse kohta vastama hiljemalt kolme kuu jooksul p\u00e4rast kaebuse saamist.\n- Kui Sinu liikumisv\u00f5ime on piiratud n\u00e4iteks puude v\u00f5i vigastuse t\u00f5ttu, siis ei v\u00f5i vedaja, reisib\u00fcroo ja reisikorraldaja Sult n\u00f5uda broneeringute v\u00f5i piletite eest k\u00f5rgemat tasu. Kui Sinu liikumisabivahend l\u00e4heb reisil kaduma, saab kahjustada v\u00f5i h\u00e4vib, on Sul \u00f5igus n\u00f5uda rahalist h\u00fcvitist.\n\n- Sul on \u00f5igus saada infot reisi v\u00e4ljumise hilinemise v\u00f5i reisi t\u00fchistamise kohta v\u00f5imalikult kiiresti, igal juhul mitte hiljem kui pool tundi p\u00e4rast bussi s\u00f5iduplaanij\u00e4rgset v\u00e4ljumisaega. Eeldatavast uuest v\u00e4ljumis- ja saabumisajast tuleb bussifirmal v\u00f5i vajadusel bussijaama k\u00e4itajal Sulle infot anda niipea, kui see selgub. Kui j\u00e4\u00e4d reisi t\u00fchistamise v\u00f5i hilinemise t\u00f5ttu \u00fchendusreisist maha, teeb vedaja v\u00f5i vajadusel bussijaama k\u00e4itaja m\u00f5istlikke j\u00f5upingutusi, et Sind alternatiivsetest \u00fchendusreisidest teavitada.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- Kui \u00fcle kolme tunni kestev bussireis t\u00fchistatakse v\u00f5i see hilineb rohkem kui poolteist tundi, peab bussifirma pakkuma Sulle piisavat abi, mis sisaldab suupisteid, eineid ja karastusjooke. Kui bussireisi hilinemine v\u00f5i t\u00fchistamine toob kaasa \u00f6\u00f6bimisvajaduse, on Sul \u00f5igus ka \u00a0majutusele kuni kaheks \u00f6\u00f6ks kogumaksumusega kuni 80 eurot \u00f6\u00f6 kohta. Majutust ei ole Sul \u00f5igust n\u00f5uda juhul, kui reisi hilinemise v\u00f5i t\u00fchistamise p\u00f5hjustasid rasked ilmastikutingimused v\u00f5i suured loodus\u00f5nnetused.\n- Kui bussireis on \u00fcle broneeritud v\u00f5i t\u00fchistatakse v\u00f5i kui eeldatav v\u00e4ljas\u00f5it hilineb rohkem kui kaks tundi, tuleb bussifirmal Sulle s\u00f5idupilet h\u00fcvitada ja vajadusel Sind tasuta tagasi esimesse v\u00e4ljumiskohta toimetada, kui otsustad reisi t\u00fchistada, v\u00f5i toimetada Sind \u00a0v\u00f5imalikult kiiresti sama v\u00f5i teist teekonda pidi planeeritud sihtkohta, kui soovid reisi j\u00e4tkata.\n- Sul on \u00f5igus t\u00e4iendavalt saada h\u00fcvitist kuni 50 protsendi ulatuses pileti hinnast, kui vedaja ei paku Sulle j\u00e4rgmisi valikuid: reisi j\u00e4tkamist v\u00f5i marsruudi muutmist l\u00f5ppsihtkohta j\u00f5udmiseks v\u00f5i piletihinna h\u00fcvitamist ja vajadusel Sinu toimetamist tasuta tagasi esimesse v\u00e4ljumiskohta.\n- Bussi\u00f5nnetuse tagaj\u00e4rjel saadud vigastuse v\u00f5i surma korral on Sul v\u00f5i Sinu l\u00e4hedastel \u00f5igus n\u00f5uda vedajalt h\u00fcvitist surmast v\u00f5i tervisekahjustustest tulenevate kulutuste ja kahju eest. Samuti on Sul \u00f5igus h\u00fcvitisele pagasi kaotsimineku v\u00f5i kahjustumise korral. Lisaks peab vedaja katma p\u00e4rast bussi\u00f5nnetust Sinu esmavajadused. Selline abi h\u00f5lmab vajadusel majutust, toitu, r\u00f5ivaid, transporti ja esmaabi.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- Kui Sinu liikumisv\u00f5ime on piiratud n\u00e4iteks puude v\u00f5i vigastuse t\u00f5ttu, on Sul \u00f5igus saada tasuta eriabi nii bussis kui kindlaksm\u00e4\u00e4ratud bussijaamas. Eestis on kindlaksm\u00e4\u00e4ratud bussijaamadeks Tallinna ja P\u00e4rnu bussijaamad. Teiste liikmesriikide kindlaksm\u00e4\u00e4ratud bussijaamade kohta leiab infot siitavaneb uues vahekaardis (https://ec.europa.eu/transport/sites/transport/files/designated_bus_terminals.pdf) .\u00a0Vajadusel peab olema tagatud tasuta transport ka Sinu abistajale.\nVaata 2016. ja 2019. aasta raportit laevareisijate \u00f5iguste m\u00e4\u00e4ruse rakendamisest Eestis. Vaata ka Euroopa Komisjonile esitatud 2016. ja 2019. aasta\u00a0raportit (inglise keeles).", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "laevareisi hilinemise v\u00f5i t\u00fchistamise kohta v\u00f5imalikult kiiresti, igal juhul mitte hiljem kui pool tundi p\u00e4rast laeva s\u00f5iduplaanij\u00e4rgset v\u00e4ljumisaega. Eeldatavast uuest v\u00e4ljumis- ja saabumisajast tuleb laevafirmal v\u00f5i vajadusel ka terminalioperaatoril Sulle infot anda kohe, kui see selgub.\n, on Sul \u00f5igus n\u00f5uda, et Sind toimetataks esimesel v\u00f5imalusel lisakuludeta muud teekonda pidi planeeritud sihtkohta. Teekonna muutmise asemel v\u00f5id valida piletiraha tagastamise ja n\u00f5uda tasuta tagasireisi esimesse v\u00e4ljumiskohta. Piletiraha peab laevafirma Sulle tagasi maksma seitsme p\u00e4eva jooksul.\n, peab laevafirma pakkuma Sulle piisavat abi, mis sisaldab n\u00e4iteks suupisteid, eineid ja karastusjooke. Kui laevareisi hilinemine v\u00f5i t\u00fchistamine toob kaasa \u00f6\u00f6bimisvajaduse, on Sul \u00f5igus ka majutusele kuni kolmeks \u00f6\u00f6ks. Kui \u00f6\u00f6bimiskoht asub eemal, on Sul \u00f5igus transpordile sadamaterminali ja majutuskoha vahel.\n, saad Sa n\u00f5uda h\u00fcvitist 25\u201350 protsenti piletihinnast olenevalt planeeritud reisi ja hilinemise pikkusest. H\u00fcvitis tuleb laevafirmal Sulle v\u00e4lja maksta \u00fche kuu jooksul p\u00e4rast seda, kui oled esitanud selleks taotluse. H\u00fcvitise maksmisest v\u00f5ib keelduda, kui reisi hilinemise v\u00f5i t\u00fchistamise p\u00f5hjustasid laeva ohutut juhtimist takistavad ilmastikutingimused v\u00f5i erakorralised asjaolud, nagu n\u00e4iteks tugev tuul, tormine meri, tugev hoovus, rasked j\u00e4\u00e4olud, erakordselt k\u00f5rge v\u00f5i madal veetase.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": ", kui Sinu laevareis hilineb v\u00f5i t\u00fchistatakse. Kui Sul ei \u00f5nnestu probleemi sel moel lahendada ja laevareis sai alguse Eestist v\u00f5i suundus Eestisse kolmandast riigist, siis p\u00f6\u00f6rdu Tarbijakaitse ja Tehnilise J\u00e4relevalve Ametisse (/e-teenindusse-sisenemine) . Kui laevareis sai alguse m\u00f5nest teisest liikmesriigist, siis leiad p\u00e4devate asutuste kontaktid siitavaneb uues vahekaardis (https://ec.europa.eu/transport/sites/transport/files/themes/passengers/maritime/doc/2010_1177_national_enforcement_bodies.pdf) .\n, on Sul \u00f5igus saada tasuta eriabi nii sadamaterminalis kui ka laeva pardal. Kui Sinu liikumisabivahend l\u00e4heb reisil kaduma v\u00f5i saab kahjustada, on Sul \u00f5igus n\u00f5uda rahalist h\u00fcvitist.\nTea, et lennupiletite ostmisel pead kauplejalt saama . Kui oled soetanud piletid kauplejalt, kes ei ole ise reisiteenuse osutaja ja Sa e-piletit v\u00f5i broneeringu kinnitust ei saa, v\u00f5ta \u00fchendust reisiteenuse osutajaga ja uuri, kas broneeringud on kehtivad ning kas nende eest on makstud.\nRegulaarlendudele piletite soetamise p\u00f5hit\u00f5ed", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- Regulaarlendude broneeringud tuleb piletiks vormistada , enamasti 24\u221272 tunni, jooksul. Mida madalam hind, seda kiiremini tuleb broneeritud kohad v\u00e4lja osta. M\u00f5ne sooduskampaania ja lennufirma puhul ei saagi lendu broneerida, vaid tasuda tuleb kohe.\n- Odavate lendudega ei ole kunagi nii, et n\u00e4iteks novembris tehakse broneering ja pilet tuleb veebruaris. , sedagi \u00fcksnes eeldusel, et konkreetsetel lendudel on veel piisavalt vabu kohti.\n- reisija nime ja broneeringukoodi alusel lennufirma kodulehel v\u00f5i \u00fchel kolmest suurtele rahvusvahelistele broneerimiss\u00fcsteemidele kuuluvast veebisaidist: www.checkmytrip.comavaneb uues vahekaardis (www.checkmytrip.com) (Amadeus, Eestis enim levinud), www.viewtrip.comavaneb uues vahekaardis (www.viewtrip.com) (Galileo, samuti Eestis kasutusel) v\u00f5i www.virtuallythere.comavaneb uues vahekaardis (www.virtuallythere.com) (Sabre, v\u00f5ib olla kasutusel, kui pilet on ostetud v\u00e4ljastpoolt Eestit).\n- . Regulaarlendude puhul saad seda infot alati kas piletilt v\u00f5i broneeringu kinnituselt.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- lendude kellaaegade, terminalide, v\u00f5imalike vahemaandumiste, lende tegelikult opereeriva lennufirma, toitlustuse, reserveeritud istekohtade, lennukit\u00fc\u00fcpide jm kohta.\n- ( ) nime ja broneeringukoodi ja/v\u00f5i piletinumbri alusel. Tea, et lennujaamas lennule registreerimise eest v\u00f5ib m\u00f5ni lennufirma k\u00fcsida lisatasu, samas ei pruugi m\u00f5ne marsruudi puhul olla v\u00f5imalik internetis lennule registreeruda (sel juhul lisatasu ei v\u00f5eta). Sinu soovil ja n\u00f5usolekul v\u00f5ib Sind internetis lennule registreerida ka piletim\u00fc\u00fcja, sellega v\u00f5ib aga kaasneda teenustasu.\n- . Vajadus \u00fclebroneeringu t\u00f5ttu kedagi lennust maha j\u00e4tta v\u00f5ib selguda alles lennujaamas enne v\u00e4ljumist. Sellisel juhul on Sulle reisijana (v\u00e4hemalt Euroopa Liidu piires, aga enamasti ka mujal) ette n\u00e4htud rahaline h\u00fcvitis, alternatiivse lennuvariandi pakkumine sihtkohta ja hoolitsus.\nLennureisijatel tuleb oma plaane tehes tahes-tahtmata arvestada, et lendude hilinemised ja t\u00fchistamised on selle transpordiliigi argip\u00e4evaga kaasas k\u00e4iv osa. Reisija kaitseks ja riskide maandamiseks on Euroopa Liidus paika pandud \u00fchtsed lennureisijate \u00f5igusedavaneb uues vahekaardis (https://europa.eu/youreurope/citizens/travel/passenger-rights/air/index_et.htm) .\nKui Su v\u00e4ljalend", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- , on lennufirmal hoolitsuskohustus. Sulle tuleb pakkuda s\u00fc\u00fca-juua ja sidev\u00f5imalust (n\u00e4iteks 2 tasuta telefonik\u00f5net v\u00f5i e-kirja saatmise v\u00f5imalus);\n- , siis pakub lennufirma reisijale piletihinna tagasimaksmist \u00e4raj\u00e4\u00e4nud reisi osa v\u00f5i osade puhul ning toimunud reisi osa v\u00f5i osade puhul, kui lennust ei ole reisija esialgase reisikava jaoks kasu, ning vajadusel esimesel v\u00f5imalusel toimuvat tagasilendu esimesse v\u00e4ljumiskohta;\n- , siis pakub lennufirma Sulle tasuta majutust ning vajadusel transporti lennujaama ja majutuskoha vahel.\npeab lennuettev\u00f5tja Sinult k\u00fcsima, kas loovutaksid oma koha vabatahtlikult kokkulepitud h\u00fcvitise eest. Kui n\u00f5ustud, peab lennufirma Sulle pakkuma ka teist v\u00f5imalust sihtkohta j\u00f5udmiseks v\u00f5i h\u00fcvitama piletihinna. Kui Sa ei n\u00f5ustu vabatahtlikult, vaid Sind j\u00e4etakse lennust maha vastu tahtmist, on Sul lisaks teisele v\u00f5imalusele sihtkohta j\u00f5udmiseks v\u00f5i piletihinna tagasi saamisele, \u00f5igus ka h\u00fcvitisele (125-600 eurot). Veel on Sul lennureisile mitte lubamise korral \u00f5igus hoolitsusele ning vajadusel ka majutusele (k.a transport majutuskoha-lennujaama vahel).\npeab lennufirma pakkuma kas piletihinna h\u00fcvitamist v\u00f5i muid v\u00f5imalusi l\u00f5ppsihtkohta j\u00f5udmiseks. Samuti peab lennufirma Sulle pakkuma hoolitsust ja vajadusel majutust. Lisaks on Sul \u00f5igus h\u00fcvitisele (125-600 eurot). H\u00fcvitise puhul on olemas ka erandid:", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- juhul, kui lend t\u00fchistatakse erakorraliste asjaolude t\u00f5ttu (ilmastikutingimused, lennujaamapersonali streik jms) ei ole Sul \u00f5igust h\u00fcvitisele;\n- kui Sind teavitati t\u00fchistamisest v\u00e4hemalt 14 p\u00e4eva enne reisi, ei ole Sul \u00f5igust h\u00fcvitisele;\n- kui pakutud asenduslennu v\u00e4ljumis- ja sihtkohta j\u00f5udmise aeg ei erine v\u00e4ga palju esialgse lennu aegadest, ei ole Sul \u00f5igust h\u00fcvitisele.\non Sul samuti \u00f5igus h\u00fcvitisele nagu lennu t\u00fchistamisegi korral.\n, p\u00f6\u00f6rdu kohe vastavasse teenindusletti ning vormista raport. Rikutud pagasi korral tuleb lennufirmale kaebus esitada hiljemalt 7 p\u00e4eva jooksul, kadunud pagasi korral hiljemalt 21 p\u00e4eva jooksul.\u00a0Pagasi h\u00fcvitamise maksimumm\u00e4\u00e4r on 1288\u00a0SDR-i (SDR - Rahvusvahelise Valuutafondi arvestus\u00fchik) reisija kohta (ligikaudu 1600 eurot).\n, on Sul \u00f5igus saada abi nii lennujaamas kui ka lennuki pardal.\nKuidas kaebust esitada?\n\n- Esmajoones p\u00f6\u00f6rdu kaebusega lendu teostanud lennufirma poole. Kaebuse saad esitada kasutades \u00fcleeuroopalist kaebuse vormi, mille leiad siit (https://transport.ec.europa.eu/system/files/2022-11/eu_complaint_form_en.pdf) . Lennufirmale saadetavale (millelt n\u00e4htub: reisija nimi, lennu number, lennu kuup\u00e4ev, lennu teekond).\n- Kui lennufirma Sinu kaebusele ei vasta jooksul\u00a0v\u00f5i saadud vastus Sind ei rahulda, siis v\u00f5id abi saamiseks p\u00f6\u00f6rduda p\u00e4deva riikliku t\u00e4itevasutuse poole. Reisijale on p\u00e4dev abi andma selle riigi t\u00e4itevasutus, kelle:", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- territooriumil asuvast lennujaamast lend v\u00e4ljub v\u00f5i\n- territooriumile v\u00e4ljastpoolt Euroopa Liitu alguse saanud lend saabub.\nEuroopa Komisjon on lennureisija \u00f5igusi reguleeriva Euroopa Parlamendi ja n\u00f5ukogu m\u00e4\u00e4ruse (E\u00dc) 261/2004avaneb uues vahekaardis (https://eur-lex.europa.eu/legal-content/ET/TXT/PDF/?uri=CELEX:32004R0261&qid=1636135587849&from=en) kohta v\u00e4lja t\u00f6\u00f6tanud t\u00f5lgendamise suunisedavaneb uues vahekaardis (https://eur-lex.europa.eu/legal-content/ET/TXT/?uri=CELEX%3A52016XC0615%2801%29) , mille punkti 7.1. kohaselt tuleks lennuvedajal vastata kaebusele kahe kuu jooksul. Seega on lennukaebuste lahendamine aegan\u00f5udev protsess.\nTTJA saab reisijat abistada lennuvedajaga suhtlemisel ja esitada lennuvedajale ametliku p\u00e4ringu juhtumi kohta. Juhul, kui kirjavahetus lennuvedajaga ei vii loodetud eesm\u00e4rgini, siis saab amet v\u00e4ljastada juhtumile enda poolse hinnangu. Ameti poolt intsidendi kohta v\u00e4ljastatud arvamus ei ole \u00f5iguslikult siduv dokument.\nJ\u00e4rgmise sammuna on v\u00f5imalik esitada kaebus lennuvedaja vastu kohtusse. N\u00f5ue tuleb esitada lennuvedaja asukohariigi kohtusse. Vaidluste puhul, kus n\u00f5ue j\u00e4\u00e4b alla 5000 euro on v\u00f5imalik kasutada Euroopa v\u00e4iksemate kohtuvaidluste menetlust, mis on loodud eesm\u00e4rgiga lihtsustada ja kiirendada piiri\u00fcleste v\u00e4iksemate kohtuvaidluste menetlemist ning v\u00e4hendada kohtumenetlusega kaasnevaid kulusid. Selle kohta saab t\u00e4psemalt lugeda Euroopa E-\u00f5iguskeskkonna portaalistavaneb uues vahekaardis (https://e-justice.europa.eu/dynform_intro_form_action.do?refresh=1&idTaxonomy=177&plang=et&init=true&refresh=1) .", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "Pane t\u00e4hele, et m\u00f5nes riigis on reisija kaebuse lahendamiseks olemas eraldi kohtuv\u00e4line vaidluste lahendamise organ. Kui soovid lennuettev\u00f5tjalt n\u00f5uda h\u00fcvitist v\u00f5i kompensatsiooni lennupiletite v\u00f5i hoolitsuskohustuse mittet\u00e4itmise eest peaksid olemasolul p\u00f6\u00f6rduma kohtuv\u00e4lise vaidluste lahendamise organi poole.\nEestis saab p\u00f6\u00f6rduda tarbijavaidluste komisjoni poole, kui tegemist on lennuvedajaga, kes on asutatud Eestis v\u00f5i kellel on Eestis filiaal. Avalduse saab esitada siitavaneb uues vahekaardis (https://ttja.ee/avalduse-esitamine) .\nSaksamaal on loodud eraldi tarbijavaidluste lahendamise \u00fcksus transporditeenuste tarbeks l\u00fchendiga S\u00d6P. Teavet selle kohta, milliste vaidluste lahendamisel, millise lennuettev\u00f5tja vastu S\u00d6P Sind aidata saab, leiad siitavaneb uues vahekaardis (https://soep-online.de/) .  Riiklikule t\u00e4itevastusele esitatavale kaebusele tuleb kindlasti lisada (millelt n\u00e4htub: reisija nimi, lennu number, lennu kuup\u00e4ev, lennu teekond), ja kui lennufirma on Su kaebusele vastanud, siis ka .", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "Vaata ka Transpordiameti soovitusi:\np\u00f5hjusel, et oled puude v\u00f5i piiratud liikumisv\u00f5imega. Vedajad, reisib\u00fcrood ja reisikorraldajad ei v\u00f5i keelduda Sinu puuet v\u00f5i piiratud liikumisv\u00f5imet p\u00f5hjenduseks tuues broneeringu vastuv\u00f5tmisest, pileti v\u00e4ljastamisest, samuti Sinu lubamisest lennuki v\u00f5i laeva pardale, rongi v\u00f5i bussi. Erandjuhul v\u00f5ib olla v\u00f5imatu Sind laevale/bussi/rongi toimetada ohutusn\u00f5uete t\u00f5ttu v\u00f5i transpordivahendi ehituse v\u00f5i sadama/bussijaama/rongijaama taristu ja seadmete t\u00f5ttu. Sel juhul peaksid vedajad aga p\u00fc\u00fcdma pakkuda Sulle sobivat alternatiivset transpordiv\u00f5imalust.\nhoolimata broneeringu v\u00f5i pileti olemasolust ja sellest, et oled vedajat oma erivajadustest teavitanud, v\u00f5id valida h\u00fcvitise ja reisi marsruudi muutmise v\u00f5imaluse vahel. Reisi hilinemisel, t\u00fchistamisel v\u00f5i reisile mittelubamisel rakenduvatest h\u00fcvitisem\u00e4\u00e4radest ja muudest \u00f5iguskaitsevahenditest loe l\u00e4hemalt lennureisija, laevareisija ja bussireisija \u00f5iguste teemadest.\n. Sinu broneeringutele ja piletitele kehtivad samad tingimused mis k\u00f5igi teistegi reisijate broneeringutele ja piletitele.\nabile lennujaamas/rongijaamas/bussijaamas/sadamas ning lennukis/rongis/bussis/laevas. Lennujaamades ja suurtes rongijaamades on spetsiaalsed helistamispunktid, kus saad otse abiandjatega r\u00e4\u00e4kida. Ka bussijaamades ja sadamates peab olema selgelt m\u00e4rgistatud koht, kus saad teatada oma saabumisest ja paluda abi. Lennujaamades laieneb abi ka pagasi registreerimisele ja pakutakse transporti pardalemineku v\u00e4ravani j\u00f5udmiseks.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": ", et abi osutamist h\u00f5lbustada. Abivajadusest tuleb rongi- ja laevareisi puhul reisiteenuse pakkujale anda teada hiljemalt 48 tundi ja bussireisi puhul v\u00e4hemalt 36 tundi enne abi osutamise vajadust. Lennureisi puhul teavita teenusepakkujat abivajadusest 48 tundi enne lennu kavandatud v\u00e4ljumisaega.\n(laeva-, bussi- ja rongireisi puhul mitte varem kui tund aega) enne reisi algust. Kui Sa ei ole aega kokku leppinud, peaksid lennujaama ilmuma registreerimiseks hiljemalt tund aega enne lennu avaldatud v\u00e4ljumisaega v\u00f5i m\u00e4\u00e4ratud saabumis- ja v\u00e4ljumiskohtade olemasolul hiljemalt kaks tundi enne lendu.\nl\u00e4htuvalt Sinu konkreetsest erivajadusest. Eriti oluline on saada just Sinu erivajaduse tarvis kohandatud teavet ohutusjuhiste kohta lennukis.\n, kui Sinu liikumisabivahend saab reisil kahjustada, h\u00e4vib v\u00f5i l\u00e4heb kaduma vedaja v\u00f5i terminali operaatori/jaama k\u00e4itaja tegevuse tulemusel. H\u00fcvitis peab vastama asjaomase varustuse asendusv\u00e4\u00e4rtusele v\u00f5i vajadusel parandamiskuludele. Vajadusel peab vedaja v\u00f5i terminali operaator/jaama k\u00e4itaja p\u00fc\u00fcdma kadunud v\u00f5i kahjustatud liikumisabivahendit kiiresti ajutiselt asendada.\n, kui Sinu erivajadustega reisija \u00f5igusi on rikutud. Esmalt esita kaebus lennujaamale/bussijaamale/rongijaamale/sadamale v\u00f5i vedajale. Kui kaebusele vastust ei tule v\u00f5i saadud vastus Sind ei rahulda, saad abi saamiseks p\u00f6\u00f6rduda Tarbijakaitse ja Tehnilise J\u00e4relevalve Ametisse (/kontaktid) .\nEnne auto rentimist", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "- uuri erinevate pakkujate hinnakirju ja renditingimusi;\n- tea, et internetiportaali vahendusel autot broneerides v\u00f5ivad rendifirma ja vahendaja lepingutingimused \u00fcksteisest erineda;\n- j\u00e4lgi renditingimustega tutvudes pakkujate kehtestatud eritingimusi (l\u00e4bis\u00f5idupiirang, auto tagastamine t\u00e4is bensiinipaagiga, n\u00f5uded s\u00f5idustaa\u017eile, juhi vanusepiirang);\n- p\u00f6\u00f6ra t\u00e4helepanu rendilepingule lisatavale kindlustuslepingule ning veendu autokindlustuse olemasolus, kehtivuses ja summas (kindlustusfirmade vastutus erineb riigiti v\u00e4ga palju);\n- t\u00e4psusta, mis saab siis, kui kindlustus ei kata autole tekitatud kahjude k\u00f5rvaldamise kulu ning millisel juhul kindlustus \u00fcldse ei kehti;\n- j\u00e4ta meelde, et reeglina v\u00f5ivad rendiautot juhtida ainult rendilepingus m\u00e4rgitud isikud, vastasel juhul kindlustus ei kehti;\n- t\u00e4psusta auto tagastamisega seonduvat (nt millal on avatud rendifirma teeninduspunktid, et saaksite koos ettev\u00f5tjaga auto seisukorra tagastuse hetkel fikseerida);\n- loe hoolikalt l\u00e4bi k\u00f5ik lepingus s\u00e4testatu ning kui midagi j\u00e4\u00e4b arusaamatuks, siis k\u00fcsi abi klienditeenindajalt.\nk\u00fcsi rendifirmalt makset t\u00f5endavat dokumenti ja hoia see alles koos lepingu koopia ja muude autorendiga kaasnevate dokumentidega (nt bensiinit\u0161ekid), et v\u00f5imalike probleemide puhul oma seisukohti kaitsta.\n, et Sinu arvelt renditasu maha v\u00f5tta. Ole valmis selleks, et firma v\u00f5ib broneerida lisaks autorendi maksumusele ka tagatisraha ehk omavastutussumma juhuks, kui autoga midagi juhtub.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "noore juhi (alla 25 aasta vana) v\u00f5i lisajuhi puhul, auto tagastamisel teise rendipunkti, v\u00e4ljaspool t\u00f6\u00f6aega v\u00f5i t\u00fchja k\u00fctusepaagiga, lasteistme v\u00f5i muude lisaseadmete soovi korral, riigipiiri \u00fcletamisel, autole Sinu valduses olnud ajal tehtud trahvide ja tekitatud kahjustuste eest, kilometraa\u017ei \u00fcletamise puhul.\nvaata see koos rendifirma esindajaga p\u00f5hjalikult nii seest kui v\u00e4ljast \u00fcle ning kontrolli \u00fchtlasi, kui palju on paagis k\u00fctust.\n, mida ei ole rendilepingus kirjas, anna neist enne auto kasutama hakkamist firmale teada. K\u00f5ik kriimustused ja muud vead peavad olema lepingus fikseeritud.\n, tegutse vastavalt rendilepingus toodud juhistele. Teavita \u00f5nnetusest viivitamatult rendifirmat. T\u00f5sise \u00f5nnetuse korral \u00e4ra tegutse enne ega v\u00f5ta arvesse kolmandate isikute soovitusi, kui kohale on j\u00f5udnud politsei. Kui auto saab \u00f5nnetuse tagaj\u00e4rjel kahjustada, siis \u00e4ra lase kahjustusi ilma rendifirmaga kokku leppimata parandada.", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}, {"content": {"chunk": "vaata see koos rendifirma esindajaga p\u00f5hjalikult nii seest kui v\u00e4ljast \u00fcle.\n, kus on kirjas auto seisukord. Kui rendifirma j\u00e4tab \u00fcleandmisaktis m\u00f5ned kohad t\u00e4itmata, kriipsuta need enne allkirjastamist l\u00e4bi, et hiljem ei saaks sinna midagi lisada.\nja j\u00e4lgi, et saaksid auto tagastada nii, et firma esindaja vaatab selle Sinu juuresolekul \u00fcle. Vastasel juhul v\u00f5idakse Sulle esitada arve kahjustuste kohta, mida Sa ei ole autole p\u00f5hjustanud.\n, siis esita esmalt ettev\u00f5ttele kirjalik kaebus omapoolse n\u00f5ude ja soovitud lahendusega. Lisa kirjale koopia lepingust ja muudest kaebuse aluseks olevatest dokumentidest.\nv\u00f5i Sa ei ole pakutud lahendusega n\u00f5us, siis p\u00f6\u00f6rdu abi saamiseks Tarbijakaitse ja Tehnilise J\u00e4relevalve Ameti (/kontaktid) poole, kui rentisid auto Eestis. Kui rentisid auto m\u00f5nes teises Euroopa Liidu (EL) liikmesriigis, siis p\u00f6\u00f6rdu EL-i tarbija n\u00f5ustamiskeskuseavaneb uues vahekaardis (https://www.ecc.ee/) poole, mis aitab lahendada piiri\u00fcleseid probleeme.\nViimati uuendatud 21.04.2025", "imgurl": "", "title": "Reisimine | Tarbijakaitse ja Tehnilise J\u00e4relevalve Amet", "description": "Reisiteenuste kasutamiseks tuleb tarbijatel enamasti teha \u00fcsna suurte summade ulatuses ettemakseid ning sageli ostetakse v\u00e4lismaal tegutsevate ettev\u00f5tjate teenuseid.", "source_url": "https://ttja.ee/eraklient/tarbija-oigused/reisimine/reisija-oigused"}}]