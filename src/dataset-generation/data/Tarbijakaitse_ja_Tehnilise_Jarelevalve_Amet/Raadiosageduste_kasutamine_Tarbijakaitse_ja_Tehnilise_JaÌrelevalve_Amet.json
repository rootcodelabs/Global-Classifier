[{"content": {"chunk": "EFISi andmebaas pakub v\u00f5imalust tutvuda sagedusala (9kHz kuni 275 GHz) kasutamisega konkreetses riigis ning v\u00f5rrelda seda teiste Euroopa riikidega. Samuti pakub huvi sagedusspektri kasutamise v\u00f5rdlemine Euroopa Raadiosageduste Plaaniga (ERO Raport 25), mis on aluseks raadiospektri kasutamise harmoniseerimiseks.  EFISe andmebaasist leiab infot ka raadioseadmete kasutamisele kehtestatud n\u00f5uetele erinevates riikides ning sageduste jaotusest elektroonilise side teenuste osutamiseks m\u00f5eldud \u00fcldkasutatavate elektroonilise sidev\u00f5rkude operaatoritre vahel. Lisaks sellele on andmebaasi abil k\u00e4ttesaadavad nii rahvuslikud kui ka rahvusvahelised raadiosageduste kasutamise reguleerimisega seotud \u00f5igusaktid.", "imgurl": "", "title": "Raadiosageduste kasutamine | Tarbijakaitse ja Tehnilise J\u00e4relevalve Amet", "description": "\u00dchine Euroopa raadiosageduste kasutamise andmebaas on ette n\u00e4htud sideadministratsioonidele ning raadioseadmete tarnijatele, tootjatele ning tavakasutajatele.", "source_url": "https://ttja.ee/eraklient/side-ja-meediateenused/raadioside/sageduste-kasutamine"}}, {"content": {"chunk": "- Raadiosageduste kasutamist Eestis\u00a0reguleerib Eesti raadiosagedusplaanavaneb uues vahekaardis (https://www.riigiteataja.ee/akt/125012019006)\n- Raadiosageduste kasutamine Euroopas - EFIS (EROFrequency Information System)avaneb uues vahekaardis (www.efis.dk)\nRahvusvaheline koost\u00f6\u00f6\nNaaberriikide regulaatorite suhtluses on tavap\u00e4rane korraldada raadiosageduste kasutuse korraldamiseks l\u00e4bir\u00e4\u00e4kimisi, kus vastavalt teemadele s\u00f5lmitakse koordinatsioonilepinguid v\u00f5i deklaratsioone.\nKoordinatsioonilepingute s\u00f5lmimise eesm\u00e4rgiks on muuta koordineerimisprotseduurid t\u00f5husamaks, tagada raadiosagedusressursile v\u00f5rdne juurdep\u00e4\u00e4s ja v\u00e4ltida piiri\u00fcleseid raadioh\u00e4ireid.\nKoordinatsioonilepingud L\u00e4tiga (/koordinatsioonilepingud-latiga)\nKoordinatsioonilepingud Soomega (/koordinatsioonilepingud-soomega)\nKoordinatsioonilepingud Venemaaga (/koordinatsioonilepingud-venemaaga)\nKoordinatsioonilepingud Rootsiga (/koordinatsioonilepingud-rootsiga)\nRahvusvahelised lepingud (/rahvusvahelised-lepingud)\nViimati uuendatud 08.04.2021", "imgurl": "", "title": "Raadiosageduste kasutamine | Tarbijakaitse ja Tehnilise J\u00e4relevalve Amet", "description": "\u00dchine Euroopa raadiosageduste kasutamise andmebaas on ette n\u00e4htud sideadministratsioonidele ning raadioseadmete tarnijatele, tootjatele ning tavakasutajatele.", "source_url": "https://ttja.ee/eraklient/side-ja-meediateenused/raadioside/sageduste-kasutamine"}}]