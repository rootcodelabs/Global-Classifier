[{"content": {"chunk": "Ehitise n\u00f5uetele vastavuse ja ohutuse eest vastutab omanik. Korterelamutes jaguneb korteriomand reaalosaks ja kaasomandiks.\nK\u00f5ik \u00fchiskasutuses olevad konstruktsioonid ja tehnos\u00fcsteemid ning nende osad (nt kandvad seinad, k\u00fcttes\u00fcsteem koos radiaatoritega, kandvas seinas olevad avat\u00e4ited, \u00fchiskasutuses (trepikodades, keldrites jm) asuvad gaasiseadmed ja -paigaldised ning elektriseadmestik jne) on kaasomandi osa, st kaasomandi \u00fcle otsustavad korteriomanikud \u00fchiselt ning omavoliline\u00a0\u00fcmberehitamine/v\u00e4ljavahetamine on keelatud.\nKorterisisese elektri- ja gaasiseadmete ning -paigaldiste eest vastutab korteri omanik.\nKoduohutuse meelespea\n\n- \n- \nElektrijuhtme isolatsiooni kahjustus, vananenud elektris\u00fcsteem v\u00f5i valesti/halvasti tehtud \u00fchendused p\u00f5hjustavad halvemal juhul elektril\u00f6\u00f6gi v\u00f5i tulekahju. Samasugused tagaj\u00e4rjed v\u00f5ivad olla ka katkiste pistikute ning lahtiste v\u00f5i katkiste pistikupesade ja l\u00fclitite kasutamise korral. K\u00f5ik rikked ning puudused tuleb k\u00f5rvaldada koheselt.", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- lase p\u00e4deval spetsialistil perioodiliselt kontrollida hoone elektris\u00fcsteemide seisukorda;\n- telli elektripaigaldise ehk -s\u00fcsteemi seisukorra hindamiseks perioodiline audit, mille k\u00e4igus tuvastatakse, kas elektripaigaldis on korras v\u00f5i esineb seal puudusi, mis vajavad korda tegemist. Auditi sagedus s\u00f5ltub hoone vanusest ja liigist;\n- \u00e4ra tee elektrit\u00f6id ise vaid kasuta spetsialisti abi. Ise tohib teha lihtsamaid t\u00f6id kui on olemas vastavad teadmised (nt vahetada l\u00fcliteid, pistikupesi, lambipesi, sulavkaitsmeid);\n- kui kasutatavate elektriseadmete (/ariklient/ohutus/tooted-teenused/elektriseadmed) arv ja voolutarve on oluliselt suurenenud, siis lase uuendada ka oma kodu elektris\u00fcsteem;\n- elektris\u00fcsteemi peab kaitsma toimiv kaitseaparatuur. T\u00e4iendavaks kaitseks elektri- ja tuleohu vastu lase paigaldada rikkevoolukaitsel\u00fcliti;\n- \u00e4ra koorma \u00fcle elektriseadmeid ja -juhtmeid, \u00fclekoormus on ohtlik tulekahjuallikas;\n- kasuta seadmeid vaid etten\u00e4htud oludes. Siseruumides kasutamiseks m\u00f5eldud elektriseadmeid ei tohi kasutada v\u00e4ljas v\u00f5i m\u00e4rgades ruumides (nt vannitoas);\n- \u00e4ra kasuta kahjustusega (nt juhtme isolatsioon n\u00e4htavalt vigane) elektriseadmeid;\n- elektri\u00f5nnetuse korral l\u00fclita vool v\u00e4lja ja helista h\u00e4irekeskusesse 112;\n- maha kukkunud \u00f5huliini v\u00f5i avatud ustega alajaama m\u00e4rkamisest teavita kohe v\u00f5rguettev\u00f5tjat. Kui sul on vaja elektriliini kaitsev\u00f6\u00f6ndis tegutseda, siis teavita sellest v\u00f5rguettev\u00f5tjat.\n- Loe t\u00e4psemalt elektriohutuse\u00a0n\u00f5uetest (/elektriohutusnouded) .", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- Loe t\u00e4psemalt elektriohutuse\u00a0n\u00f5uetest (/elektriohutusnouded) .\nValesti paigaldatud gaasiseade (/ariklient/ohutus/tooted-teenused/gaasi-ja-surveseadmed) (nt veesoojendi, katel), eba\u00f5iged materjalid, s\u00fcsteemi amortiseerumine, vigased toru\u00fchendused jms puudused v\u00f5ivad tekitada gaasilekke, mis v\u00f5ib l\u00f5ppeda plahvatusega.\nValesti lahendatud ebapiisava \u00f5huvahetuse korral on gaasiseadmes k\u00fcttegaasi p\u00f5lemine h\u00e4iritud ning tekib m\u00fcrgine vingugaas (CO), mis v\u00f5ib lekkida ruumidesse l\u00e4bi ebatihedate korstnal\u00f5\u00f5ride.", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- on keelatud gaasit\u00f6id (projekteerimine, ehitamine, paigaldamine, demonteerimine, remontimine jms) ise teha. Gaasit\u00f6id v\u00f5ib teha \u00fcksnes erip\u00e4devusega isik, kes on leitav majandustegevuse registrist;\n- koosk\u00f5lasta igasugune korterisisene gaasit\u00f6\u00f6 kortermaja \u00fchistu juhatuse liikmetega;\n- on kohustus tellida audit (tehniline kontroll) enne gaasipaigaldise kasutusele v\u00f5tmist, et veenduda paigaldise ohutuses ja n\u00f5uetele vastavuses;\n- lase p\u00e4deval gaasit\u00f6\u00f6de tegijal hooldada ja kontrollida gaasiseadmeid ning -paigaldisi (katel koos erinevate toru\u00fchendustega) v\u00e4hemalt \u00fcks kord aastas;\n- lase korstnap\u00fchkijal puhastada suitsu- ja ventilatsioonil\u00f5\u00f5re v\u00e4hemalt kord aastas;\n- \u00e4ra lukustada jalgrattaid ega lapsevankreid trepikodades paiknevate gaasitorude k\u00fclge;\n- taga gaasiseadmetele gaasi p\u00f5lemiseks igal ajal piisav \u00f5hu juurdevool, et ei tekiks vingugaasi ning \u00e4ra kasuta gaasiseadet ja sundventilatsiooniseadmeid (nt k\u00f6\u00f6gikubu) \u00fcheaegselt, et tagada p\u00f5lemiseks vajaliku \u00f5hu olemasolu;\n- kui gaasiseade asub vannitoas, \u00e4ra sule p\u00f5lemis\u00f5hu juurdevoolu tagamiseks vannitoa ust;\n- vaheta v\u00e4lja ilma ohutusautomaatikata gaasiseade ning lase ohutusautomaatika korrasolekut spetsialistil kontrollida;\n- paigalda t\u00f6\u00f6korras vingugaasiandur;\n- Kui tunned gaasil\u00f5hna, ava aknad, \u00e4ra kasuta lahtist tuld ega elektrit (st \u00e4ra n\u00e4pi \u00fchtegi l\u00fclitit - \u00e4ra pane l\u00fclitist lampi p\u00f5lema ega kustuta seda \u00e4ra kui see p\u00f5leb), sulge gaasi juurdevool, mine ohukohast eemale ja helista h\u00e4irekeskuse numbril 112.", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- Vingugaas on v\u00e4rvitu, l\u00f5hnatu, seda ei ole v\u00f5imalik tunda ega n\u00e4ha ja on eluohtlik. Kui vingugaasiandur annab h\u00e4iret ja tunned ennast kehvasti ning uimaselt, ava aknad, l\u00f5peta gaasiseadme kasutamine, mine v\u00e4rske \u00f5hu k\u00e4tte, helista h\u00e4irekeskuse numbril 112.\n- Kui oled esmase ohu k\u00f5rvaldanud telli koheselt gaasit\u00f6\u00f6 lekete ja muude puuduste k\u00f5rvaldamiseks.\n- Loe lisaks gaasiohutuse meelespeast (/gaasiohutuse-meelespea-kodutarbijale) ja vaata ka vingugaas.eeavaneb uues vahekaardis (https://www.vingugaas.ee/)\nEhitis peab kogu oma olemasolu v\u00e4ltel olema ohutu. Kasutusea v\u00e4ltel peab see vastama kasutamise n\u00f5uetele ja olema visuaalselt korras.", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- hoolda regulaarselt nii tehnos\u00fcsteeme kui ka konstruktsioone, st vii l\u00e4bi visuaalne \u00fclevaatust ning vajadusel teosta remont- ja parandust\u00f6\u00f6d;\n- ehitise kandvate konstruktsioonide remont- ja rekonstrueerimist\u00f6\u00f6de jaoks taotle ehitusluba, st telli ka ehitusprojekt;\n- tehnos\u00fcsteemide (k\u00fctte-, ventilatsiooni/jahutuse, vee- ja kanalisatsioonis\u00fcsteem) \u00fcmberehitamiseks taotle samuti ehitusluba ja telli projekt. Samav\u00e4\u00e4rsega asendamisel piisab kohaliku omavalitsuse teavitamisest;\n- ehitusloaga t\u00f6id peavad juhtima p\u00e4devad isikud (/ariklient/ehitised-ehitamine/kutsekvalifikatsioon) ning t\u00f6\u00f6de tegija peab olema registreeritud majandustegevuse registris. Ehitusvaldkonna p\u00e4deval isikul peab olema kutsetunnistus;\n- teavita ebaseaduslikust \u00fcmberehitust\u00f6\u00f6st kohalikku omavalitsust ning ohtlikust kasutuses olevast ehitisest Tarbijakaitse ja Tehnilise J\u00e4relevalve Ametit.\nAutomaatselt \u00fcles-alla avanevad ja sulguvad garaa\u017eiuksed teevad meie elu mugavaks, kuid avarii korral osutuvad need v\u00e4ga ohtlikuks. Alla kukkunud garaa\u017eiuks v\u00f5ib kahjustada vara, aga tekitada inimesele ka eluohtlikke vigastusi.", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}, {"content": {"chunk": "- osta garaa\u017eiuks, millel on olemas avariide v\u00e4ltimiseks vajalikud ohutusseadised (avariipidurid), vajadusel kasuta valiku tegemisel spetsialisti abi;\n- lase uks paigaldada professionaalil ning j\u00e4lgi, et p\u00e4rast paigaldamist antakse sulle kui omanikule \u00fcle dokumentatsioon (deklaratsioon, juhendid, hooldusraamat);\n- uksel on hoiatusm\u00e4rgised n\u00e4htavas kohas ja arusaadavas keeles;\n- kontrolli garaa\u017eiuste korrasolekut iga 6 kuu tagant, tiheda kasutuse puhul ka sagedamini, et tagada ukse t\u00f5stemehhanismide ja avariipidurite \u00f5igeaegne v\u00e4ljavahetamist;\n- ukse avarii korral on ukse liigutamine ning selle alt l\u00e4bi minemine keelatud. Rikkis ukse kasutamine tuleb l\u00f5petada koheselt ning sellest k\u00f5igile kasutajatele teatada (hoiatussildid, -lindid);\n- avariiolukorrast teavita koheselt hooldusfirmat ning telli remontt\u00f6\u00f6d;\n- \u00e4ra seisa kunagi lahtise garaa\u017eiukse alla, ka siis, kui uks on t\u00f6\u00f6korras! M\u00e4rgista uksealune ohuala, et see oleks k\u00f5igile kasutajatele arusaadav.\nAvalikus kasutuses oleva m\u00e4nguv\u00e4ljaku korrasoleku ja ohutuse eest vastutab m\u00e4nguv\u00e4ljaku omanik.\nEhitusseadustikust tulenevalt peab m\u00e4nguv\u00e4ljak olema kasutamiseks ohutu igal ajahetkel. Seda tagab eelk\u00f5ige n\u00f5uetekohaste seadmete hankimine ja paigaldamine ning hilisem regulaarne ja asjatundlik hooldus.\nM\u00e4nguv\u00e4ljakute ohutuse ja n\u00f5uete kohta leiate info SIIT (/ariklient/ehitised-ehitamine/avalikud-manguvaljakud)\nInfo tuleohutuse kohta on k\u00e4ttesaadav P\u00e4\u00e4steameti kodulehelt: http://kodutuleohutuks.ee/hoonetulekahjude-valtimine/avaneb uues vahekaardis (http://kodutuleohutuks.ee/hoonetulekahjude-valtimine/)", "imgurl": "", "title": "Koduohutus | Tarbijakaitse ja Tehnilise J\u00e4relevalve Amet", "description": "Me k\u00f5ik tahame end oma kodus turvaliselt tunda. Kui tihti m\u00f5tleme aga sellele, millised ohud v\u00f5ivad meid meie kodus varitseda?", "source_url": "https://ttja.ee/eraklient/ohutus/koduohutus"}}]