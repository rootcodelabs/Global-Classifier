[{"content": {"chunk": "Gaasipaigaldis on gaasitorustike-, ja nendega seotud ehitiste statsionaarselt paigaldatud talitluslik s\u00fcsteem. Gaasipaigaldise osaks on ka sellele paigaldatud ohutus- juhtimis-, m\u00f5\u00f5te- ja reguleerimise seadmed.\nGaasiseadme turuj\u00e4relevalve\nTurul olevad gaasiseadmed ei tohi ohustada inimeste tervist ja turvalisust, kui need on valmistatud ja paigaldatud n\u00f5uetekohaselt, neid hooldatakse regulaarselt vastavalt tootja juhistele ning kasutatakse etten\u00e4htud otstarbel.  Tootja v\u00f5i turule laskja peab tagama, et turule lastavad gaasiseadmed on ohutud ning vastavad toote n\u00f5uetele vastavuse seaduse ja selle alamaktide n\u00f5uetele.  TTJA p\u00e4devusse kuulub turule lastud v\u00f5imaliku ohtliku gaasiseadme levitamise ja kasutamise peatamine ajaks, mis on vajalik selle n\u00f5uetele vastavuse kontrollimiseks. Kui ekspertiis n\u00e4itab, et gaasiseade ei vasta n\u00f5uetele, siis on TTJA-l \u00f5igus n\u00f5uda gaasiseadme turult k\u00f5rvaldamist.", "imgurl": "", "title": "Gaasiseadmed ja -paigaldised | Tarbijakaitse ja Tehnilise J\u00e4relevalve Amet", "description": "Gaasiseade on gaasi tootmiseks, t\u00f6\u00f6tlemiseks, edastamiseks, ladustamiseks, kasutamiseks v\u00f5i gaasianumate t\u00e4itmiseks kasutatav seade v\u00f5i nende s\u00fcsteem, sealhulgas k\u00fcttegaasidest maa-, vedel-, bio- v\u00f5i t\u00f6\u00f6stusgaasi anum, torustik, terminal, t\u00e4itejaam,", "source_url": "https://ttja.ee/ariklient/ohutus/tooted-teenused/gaasi-ja-surveseadmed"}}, {"content": {"chunk": "N\u00f5uded paigaldamisele ja hooldamisele\nGaasit\u00f6id on lubatud teha ettev\u00f5ttel, kes on registreeritud majandustegevuse registris gaasit\u00f6\u00f6de teostajana ning gaasit\u00f6\u00f6de eest vastutava isiku olemasolu korral ja tema p\u00e4devuse ulatuses.  Gaasiseadme omanik peab tagama, et gaasit\u00f6id teeb ettev\u00f5tja, kellel on vastav registreering ning gaasiseadme hooldust tehakse tootja poolt etten\u00e4htud sagedusega.  Gaasik\u00fctteseadme suitsul\u00f5\u00f5ri tuleb puhastada mitte harvem kui \u00fcks kord aastas. Suitsul\u00f5\u00f5re tohib puhastada ainult kutsetunnistust omav korstnap\u00fchkija, kes v\u00e4ljastab omanikule k\u00fctteseadme puhastamise akti, millele m\u00e4rgitakse tehtud t\u00f6\u00f6d, leitud puudused ja vajadusel ettepanekud puuduste k\u00f5rvaldamiseks.\n\n\n\n\nGaasiseadme teabega varustamine\n\n\n- eestikeelsete paigaldajale m\u00f5eldud tehniliste juhistega\n- eestikeelsete kasutajale m\u00f5eldud kasutus- ja hooldusjuhenditega\n- asjakohaste eestikeelsete hoiatusm\u00e4rgistega, mis peavad olema ka pakendil\n- vastavusm\u00e4rgiga (CE-m\u00e4rgiga)\nPaigaldajale m\u00f5eldud tehnilised juhised peavad sisaldama k\u00f5iki vajalikke paigaldus-, seadistus- ja hooldusjuhendeid, et tagada nende t\u00f6\u00f6de korrektne tegemine ja gaasiseadme ohutu kasutamine.\n\n- kasutatava k\u00fcttegaasi liik\n- kasutatava k\u00fcttegaasi r\u00f5hk\n- p\u00f5lemiseks vajalik v\u00e4rske \u00f5hu hulk\n- v\u00e4rske \u00f5hu hulk \u00f5hu etteandeks p\u00f5lemisel\n- v\u00e4rske \u00f5hu hulk, mis on vajalik, et v\u00e4ltida p\u00f5lemata k\u00fcttegaasi segude tekkimist ohtlikus koguses, kui seade ei ole varustatud eriseadmega", "imgurl": "", "title": "Gaasiseadmed ja -paigaldised | Tarbijakaitse ja Tehnilise J\u00e4relevalve Amet", "description": "Gaasiseade on gaasi tootmiseks, t\u00f6\u00f6tlemiseks, edastamiseks, ladustamiseks, kasutamiseks v\u00f5i gaasianumate t\u00e4itmiseks kasutatav seade v\u00f5i nende s\u00fcsteem, sealhulgas k\u00fcttegaasidest maa-, vedel-, bio- v\u00f5i t\u00f6\u00f6stusgaasi anum, torustik, terminal, t\u00e4itejaam,", "source_url": "https://ttja.ee/ariklient/ohutus/tooted-teenused/gaasi-ja-surveseadmed"}}, {"content": {"chunk": "- p\u00f5lemissaaduste hajutamiseks vajalikud tingimused\n- puhurp\u00f5leti ja sellise puhurp\u00f5letiga varustamiseks etten\u00e4htud k\u00fcttekeha omadused ning n\u00f5uded kokkupanemisele, aitamaks kaasa valmis gaasiseadmele kehtestatud n\u00f5uetele vastavuse saavutamisele, ja kui see on asjakohane, ka tootja poolt soovitatavate koostekombinatsioonide loetelu\nKui tootja ei ole m\u00e4\u00e4ranud n\u00f5udeid ventilatsioonile, siis normaalse ventilatsiooniga ruumides v\u00f5ib ilma lisameetmete rakendamiseta paigaldada gaasiseadmeid, kui tarvitite koguv\u00f5imsus on v\u00e4iksem kui 0,25 kW/m3.\nKasutajale m\u00f5eldud kasutus- ja hooldusjuhendid peavad sisaldama kogu infot, mida on vaja seadme ohutu kasutamise tagamiseks. Eriti tuleb t\u00e4helepanu p\u00f6\u00f6rata kasutuspiirangutele.\nVastavusm\u00e4rk ehk CE-m\u00e4rgis:\nVastavusm\u00e4rk on tootja v\u00f5i importija garantii, et toode vastab k\u00f5ikidele olulistele gaasiseadmeid puudutavatele ja vajadusel ka teistele ohutusn\u00f5uetele.\nVastavusm\u00e4rk ja selle andmed tuleb paigaldada n\u00e4htavalt, kergesti loetavalt ja p\u00fcsivalt gaasiseadmele v\u00f5i sellele kinnitatud andmeplaadile.\nVajadusel v\u00f5ib vastavusm\u00e4rgile lisada gaasiseadme paigaldamiseks vajalikku infot.  Turuj\u00e4relevalvet\u00a0tegeval ametiisikul on \u00f5igus n\u00f5uda gaasiseadme tootja v\u00e4ljastatud kirjalikku vastavusdeklaratsiooni ja volitatud asutuse v\u00e4ljastatud kirjalikku vastavussertifikaati.", "imgurl": "", "title": "Gaasiseadmed ja -paigaldised | Tarbijakaitse ja Tehnilise J\u00e4relevalve Amet", "description": "Gaasiseade on gaasi tootmiseks, t\u00f6\u00f6tlemiseks, edastamiseks, ladustamiseks, kasutamiseks v\u00f5i gaasianumate t\u00e4itmiseks kasutatav seade v\u00f5i nende s\u00fcsteem, sealhulgas k\u00fcttegaasidest maa-, vedel-, bio- v\u00f5i t\u00f6\u00f6stusgaasi anum, torustik, terminal, t\u00e4itejaam,", "source_url": "https://ttja.ee/ariklient/ohutus/tooted-teenused/gaasi-ja-surveseadmed"}}, {"content": {"chunk": "- vastavusm\u00e4rgile peab j\u00e4rgnema toodangu kontrollimisega seotud teavitatud asutuse registreeringunumber\n- tootja nimi v\u00f5i identifitseerimist v\u00f5imaldav t\u00e4his\n- gaasiseadme nimetus\n- kui see on asjakohane, siis elektritoite t\u00fc\u00fcp\n- gaasiseadme kategooria\n- vastavusm\u00e4rgise kinnitamise aasta kaks viimast numbrit\nViimati uuendatud 09.02.2021", "imgurl": "", "title": "Gaasiseadmed ja -paigaldised | Tarbijakaitse ja Tehnilise J\u00e4relevalve Amet", "description": "Gaasiseade on gaasi tootmiseks, t\u00f6\u00f6tlemiseks, edastamiseks, ladustamiseks, kasutamiseks v\u00f5i gaasianumate t\u00e4itmiseks kasutatav seade v\u00f5i nende s\u00fcsteem, sealhulgas k\u00fcttegaasidest maa-, vedel-, bio- v\u00f5i t\u00f6\u00f6stusgaasi anum, torustik, terminal, t\u00e4itejaam,", "source_url": "https://ttja.ee/ariklient/ohutus/tooted-teenused/gaasi-ja-surveseadmed"}}]