[{"content": {"chunk": "N\u00f5uded ehitise kasutamisele ja korrashoiule tulenevad heast tavast, \u00f5igusaktist v\u00f5i ehitise kohta\u00a0tehtud kasutus- ja hooldusjuhendist.\nOmanik peab tagama ehitise ja ehitise kasutamise vastavuse \u00f5igusaktide n\u00f5uetele.  Ehitise kasutamiseks on tarvis vajalike lubade olemasolu ning n\u00f5utavate teavituste ja teadete esitamine. Tabeli kasutusteatise, ehitusprojekti ja kasutusloa kohustuslikkuse kohta leiate siit: https://www.riigiteataja.ee/aktilisa/1050/3201/5001/Lisa_2.pdfavaneb uues vahekaardis (https://www.riigiteataja.ee/aktilisa/1050/3201/5001/Lisa_2.pdf)\n\n\n\n- mehaanilist vastupidavust ja stabiilsust;\n- tuleohutust;\n- h\u00fcgieeni, tervist ja keskkonda;\n- kasutamise ohutust ja juurdep\u00e4\u00e4su, sealhulgas ehitisest inimeste evakuatsiooni ja p\u00e4\u00e4ste vajadusi ning operatiivkaarti;\n- kaitset m\u00fcra eest;\n- energias\u00e4\u00e4stlikkust ja \u2013t\u00f5husust;\n- loodusvarade s\u00e4\u00e4stvat kasutamist;\n- puudega inimeste erivajadusi;\n- ehitise toimivust ja koostoimimisv\u00f5imet ning \u00fchilduvust;\n- kasutusotstarbest ja kasutamisest tulenevaid n\u00f5udeid ehk seisundin\u00f5udeid, sealhulgas korrashoiun\u00f5udeid;\n- ehitise ja selle asukoha m\u00e4rgistamist.\nM\u00e4rka ohtlikku ehitist!\nPalun teavita TTJA-d ohtlikust ehitisest, kaevust v\u00f5i m\u00e4nguv\u00e4ljakust.\nJuhul, kui sul ei ole veebivormi t\u00e4ita, edasta palun informatsioon ehitise kohta lihtkirjana aadressile ohtlikehitis@ttja.ee (mailto:ohtlikehitis@ttja.ee) .", "imgurl": "", "title": "Ehitiste ohutus | Tarbijakaitse ja Tehnilise J\u00e4relevalve Amet", "description": "Ehitis peab kogu kasutusea v\u00e4ltel vastama selle kasutamise n\u00f5uetele ja olema ohutu. Tagada tuleks ka visuaalne korrasolek. Ehitist tuleb kasutada heaperemehelikult ja kasutusotstarbe j\u00e4rgi.", "source_url": "https://ttja.ee/eraklient/ohutus/koduohutus/ehitiste-ohutus"}}, {"content": {"chunk": "Ehitise ohutuse eest vastutab seadusest tulenevalt selle omanik, mist\u00f5ttu TTJA soovib kaardistada ohtlikud ehitised, tuvastada nende omanikud ning kohustada omanikke v\u00f5tma kasutusele meetmed esmase ohu likvideerimiseks. Kui ehitis ei p\u00f5hjusta otseselt ohtu, siis nende korrashoiu- ja n\u00f5uetele vastavuse j\u00e4relevalve kuulub kohalike omavalituste p\u00e4devusse.\n\n- Varisemistunnustega hooned, m\u00fc\u00fcrid, tugiseinad ehk ehitised, mille puhul tekib kahtlus, et need hakkavad varisema, aga ka hooned, mis on juba osaliselt varisenud ja \u00a0mille uksed-aknad on avatud ning ligip\u00e4\u00e4s hoonesse ei ole takistatud;\n- Ohukahtlusega r\u00f5dupiirded v\u00f5i muud hoonete v\u00e4ljaulatuvad osad, mille puhul tundub, et l\u00e4hiajal v\u00f5ib toimuda varing;\n- Kukkumisohuga katmata kaevud ja muud s\u00fcgavad augud;\n- N\u00f5ukogudeaegsed laste m\u00e4nguv\u00e4ljakud, mis on katkised ja pole korrap\u00e4raselt hooldatud ning millel v\u00f5ivad olla pea ja kaela takerdumisohuga vahed v\u00f5i teravad servad;\n- Muud ohtlikud ehitised, kuhu on k\u00f5rvalisel isikul lihtne sattuda ja kus on vigastamise oht (n\u00e4iteks teravad servad, sh lahtised plekid, katkised klaasid, k\u00f5rguses liikumine ilma piireteta, lahtised redelid/trepid vms).\n- Avalikult kasutuses olevad hooned millel esineb probleeme ligip\u00e4\u00e4setavusega:", "imgurl": "", "title": "Ehitiste ohutus | Tarbijakaitse ja Tehnilise J\u00e4relevalve Amet", "description": "Ehitis peab kogu kasutusea v\u00e4ltel vastama selle kasutamise n\u00f5uetele ja olema ohutu. Tagada tuleks ka visuaalne korrasolek. Ehitist tuleb kasutada heaperemehelikult ja kasutusotstarbe j\u00e4rgi.", "source_url": "https://ttja.ee/eraklient/ohutus/koduohutus/ehitiste-ohutus"}}, {"content": {"chunk": "- hoonel puudub ligip\u00e4\u00e4s ratastooli ja vankriga, puudub kaldtee sissep\u00e4\u00e4suks v\u00f5i vahendid erikorruste vahel liikumiseks, kus pakutakse avalikku teenust;\n- hoone sissep\u00e4\u00e4s v\u00f5i nimi/aadress on raskesti m\u00e4rgatav;\n- trepil puuduvad k\u00e4sipuud, mis h\u00f5lbustaksid trepi kasutamist vanurite, vaegliikujate v\u00f5i laste poolt.\nTTJA kaardistas 2021. aasta suvel\u00a0potentsiaalselt ohtlikud ehitised, mis j\u00e4\u00e4vad Eestis liikuvatele inimestele silma, eesm\u00e4rgiga tuvastada nende omanikud ning kohustada omanikke v\u00f5tma kasutusele meetmed esmase ohu likvideerimiseks.\n\n\nKampaania I vahearuandega on v\u00f5imalik tutvuda siin:\n\nKampaania l\u00f5pparuandega on v\u00f5imalik tutvuda siin:\n\n\nViimati uuendatud 12.06.2023", "imgurl": "", "title": "Ehitiste ohutus | Tarbijakaitse ja Tehnilise J\u00e4relevalve Amet", "description": "Ehitis peab kogu kasutusea v\u00e4ltel vastama selle kasutamise n\u00f5uetele ja olema ohutu. Tagada tuleks ka visuaalne korrasolek. Ehitist tuleb kasutada heaperemehelikult ja kasutusotstarbe j\u00e4rgi.", "source_url": "https://ttja.ee/eraklient/ohutus/koduohutus/ehitiste-ohutus"}}]