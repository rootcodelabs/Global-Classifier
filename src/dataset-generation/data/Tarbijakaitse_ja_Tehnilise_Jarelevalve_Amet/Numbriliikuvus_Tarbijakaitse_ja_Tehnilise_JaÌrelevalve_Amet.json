[{"content": {"chunk": "Selleks on kaks v\u00f5imalust:\nKliendi volituse alusel saab vastuv\u00f5tjaoperaator l\u00f5petada olemasoleva kehtiva lepingu endise sideteenuse osutajaga (doonoroperaatoriga). Vastuv\u00f5tjaoperaator registreerib kliendi soovi ja sisestab taotluse numbri broneerimise andmekogu (NBA) numbriliikuvuse (NL) moodulisse, mis edastab selle taotluse endisele sideteenuse osutajale. P\u00e4rast vastava taotluse edastamist doonoroperaatorile alustab doonoroperaator kontrolli numbri liikuvuse v\u00f5imalikkusest ning esitab vastuse vastuv\u00f5tjaoperaatorile.\nOperaatorite vahelise kokkuleppe alusel s\u00f5lmitakse kliendi sooviavalduse alusel koheselt tingimuslik liitumisleping ja antakse k\u00e4tte ka uus SIM-kaart. Tingimusel, et numbri liikuvus j\u00f5ustub, muutub tingimuslik leping tavaliseks liitumislepinguks.\n\n\nP\u00e4rast sooviavalduse esitamist s\u00f5lmib klient tingimusliku olemasoleva liitumislepingu l\u00f5petamise leppe kestvusega 30 p\u00e4eva, mille jooksul peab ta p\u00f6\u00f6rduma uue sideteenuse osutaja poole. Kui klient ei alusta 30 p\u00e4eva jooksul numbri liikuvuse protsessi vastuv\u00f5tjaoperaatori juures, siis taastuvad talle endise liitumislepingu tingimused ning ta j\u00e4\u00e4b endise sideteenuse osutaja kliendiks edasi. Kogu \u00fclej\u00e4\u00e4nud protsess kulgeb edasi samamoodi nagu vastuv\u00f5tjaoperaatori poole p\u00f6\u00f6rdudes.\nKlient saab numbri liikumist peatada alates teisaldamise taotluse esitamise hetkest kuni hetkeni, mil endine sideteenuse osutaja ei ole andnud kinnitust uue sideteenuse osutaja poolt m\u00e4\u00e4ratud numbri teisaldamise kuup\u00e4evale.", "imgurl": "", "title": "Numbriliikuvus | Tarbijakaitse ja Tehnilise J\u00e4relevalve Amet", "description": "Numbriliikuvus on kliendi \u00f5igus s\u00e4ilitada liitumislepingu alusel tema kasutusse antud telefoni- v\u00f5i mobiiltelefoninumbrit sideteenuse osutaja vahetamisel.", "source_url": "https://ttja.ee/ariklient/ametist/statistika/numbriliikuvus"}}, {"content": {"chunk": "- \nmobiiltelefoniteenuse osutaja vahetajatele 4-6 t\u00f6\u00f6p\u00e4eva;\n- \nTavatelefoniteenuse osutaja vahetajatele 4-8 t\u00f6\u00f6p\u00e4eva (aeg-ajalt lisandub tehnilise v\u00f5imaluse v\u00e4ljaselgitamiseks v\u00f5i loomiseks kuluvat aega).\nSoovitused sideteenuse osutaja vahetamisel:\n\n- \nTutvu enne l\u00f5pliku otsuse langetamist k\u00f5ikide pakutavate teenustega ning nende hindadega.\n- \nP\u00f6\u00f6ra enne lepingu allkirjastamist t\u00e4helepanu lepingu tingimustele ja v\u00f5imalikele trahvidele.\nNumbriliikuvuse statistika\n\nLiikunud numbrite arv kajastab reaalsete tava- ja mobiiltelefoninumbrite \u00fcleminekut \u00fche sideettev\u00f5tte juurest teise juurde. Liikunud numbrite arvul puudub otsene seos sideettev\u00f5ttega liitunud v\u00f5i sealt lahkunud klientide \u00fcldarvuga, sest \u00fchel kliendil v\u00f5ib olla mitu numbrit, kuid samas \u00fcks liitumisleping. Samuti ei kajasta numbriliikuvuse statistika k\u00f5nekaartide kasutusest ega uute liitumislepingute s\u00f5lmimisest ning vanade l\u00f5petamisest tulenevaid muudatusi sideettev\u00f5tete klientide \u00fcldarvus.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nViimati uuendatud 01.03.2024", "imgurl": "", "title": "Numbriliikuvus | Tarbijakaitse ja Tehnilise J\u00e4relevalve Amet", "description": "Numbriliikuvus on kliendi \u00f5igus s\u00e4ilitada liitumislepingu alusel tema kasutusse antud telefoni- v\u00f5i mobiiltelefoninumbrit sideteenuse osutaja vahetamisel.", "source_url": "https://ttja.ee/ariklient/ametist/statistika/numbriliikuvus"}}]