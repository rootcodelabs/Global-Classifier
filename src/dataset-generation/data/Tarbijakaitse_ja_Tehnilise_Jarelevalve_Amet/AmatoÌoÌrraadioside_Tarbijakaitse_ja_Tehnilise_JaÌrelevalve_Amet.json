[{"content": {"chunk": "Amat\u00f6\u00f6rraadiojaama t\u00f6\u00f6loa liigid on:\non raadiojaam, mis kuulub f\u00fc\u00fcsilisele isikule ja kasutatakse amat\u00f6\u00f6rraadiosides tema poolt ainuisikuliselt.\non raadiojaam, mis kuulub juriidilisele isikule v\u00f5i Eesti Raadioamat\u00f6\u00f6ride \u00dchingus (ERA\u00dc), registreeritud raadioklubile v\u00f5i raadioamat\u00f6\u00f6ride seltsile. \u00dchiskasutusega ARJ v\u00f5ib kasutada amat\u00f6\u00f6rraadiosideks rohkem kui \u00fcks raadioamat\u00f6\u00f6r.\non kindlal sagedusel v\u00f5i sagedustel automaatselt t\u00f6\u00f6tav raadiojaam, mis asub kindlate geograafiliste koordinaatidega kohas v\u00f5i avakosmoses ja mis edastab raadioamat\u00f6\u00f6ridelt vastuv\u00f5etud s\u00f5nalisi v\u00f5i digitaalseid saateid reaalajas v\u00f5i l\u00e4bi vahem\u00e4luseadme.\non automaatselt t\u00f6\u00f6tav raadiojaam, mida kasutatakse raadiolevitingimuste hindamiseks amat\u00f6\u00f6rraadiosideks etten\u00e4htud raadiosagedusalades, v\u00e4ljatugevuse m\u00f5\u00f5tmisel antennide h\u00e4\u00e4lestamisel v\u00f5i kontrollpunktidena raadioorienteerumise v\u00f5istlusmaastikul (amat\u00f6\u00f6rraadiomajakakomplekt).\nRaadioamat\u00f6\u00f6rile omistatud kvalifikatsiooniklass on aluseks ARJ t\u00f6\u00f6loa taotlemisel.\nRaadioamat\u00f6\u00f6ri kvalifikatsiooniklassid on:", "imgurl": "", "title": "Amat\u00f6\u00f6rraadioside | Tarbijakaitse ja Tehnilise J\u00e4relevalve Amet", "description": "Amat\u00f6\u00f6rraadiojaam (ARJ) on raadiotehniliste seadmete kogum, mida raadioamat\u00f6\u00f6r v\u00f5ib kasutada amat\u00f6\u00f6r-raadiosideks vastavalt kehtestatud amat\u00f6\u00f6rraadiosidealasele seadusandlusele.", "source_url": "https://ttja.ee/eraklient/side-ja-meediateenused/raadioside/raadioamatorism"}}, {"content": {"chunk": "- 1. klass A ehk k\u00f5rgklass;\n- 2. klass B ehk p\u00f5hiklass;\n- 3. klass D ehk algklass.\nLubade v\u00e4ljastamine v\u00e4lisriigi kvalifikatsioonitunnistuse alusel\nHAREC kvalifikatsioonitunnistusega raadioamat\u00f6\u00f6rile annab Tarbijakaitse ja Tehnilise J\u00e4relevalve Amet vastava taotluse alusel amat\u00f6\u00f6rraadiojaama t\u00f6\u00f6loa t\u00f6\u00f6tamiseks Eesti Vabariigis kvalifikatsiooniklassile B omistatud \u00f5igustega. Kvalifikatsiooniklassile A omistatud \u00f5igustega loa saamiseks peab taotleja t\u00f5endama oma kvalifikatsiooni vastavust (kvalifikatsioonieksam). V\u00e4lisriigis vastavalt CEPT soovitusele ECC/REC 05-06 v\u00f5i CEPT/ECC Raportile nr 89 v\u00e4lja antud algaja (NOVICE v\u00f5i ENTRY) kvalifikatsioonitunnistuse alusel annab amet vastava taotluse alusel amat\u00f6\u00f6rraadiojaama t\u00f6\u00f6loa t\u00f6\u00f6tamiseks Eesti Vabariigis kvalifikatsiooniklassile D omistatud \u00f5igustega.\nT\u00f6\u00f6loa taotlemine\nARJ t\u00f6\u00f6loa taotleja esitab Tarbijakaitse ja Tehnilise J\u00e4relevalve Ametile infos\u00fcsteemisavaneb uues vahekaardis (https://jvis.ttja.ee/) taotluse vajadusel j\u00e4rgmised dokumendid:", "imgurl": "", "title": "Amat\u00f6\u00f6rraadioside | Tarbijakaitse ja Tehnilise J\u00e4relevalve Amet", "description": "Amat\u00f6\u00f6rraadiojaam (ARJ) on raadiotehniliste seadmete kogum, mida raadioamat\u00f6\u00f6r v\u00f5ib kasutada amat\u00f6\u00f6r-raadiosideks vastavalt kehtestatud amat\u00f6\u00f6rraadiosidealasele seadusandlusele.", "source_url": "https://ttja.ee/eraklient/side-ja-meediateenused/raadioside/raadioamatorism"}}, {"content": {"chunk": "- raadioamat\u00f6\u00f6ri kvalifikatsiooni t\u00f5endav dokument v\u00f5i vastutava j\u00e4relevaataja kvalifikatsiooni t\u00f5endav dokument \u00fchiskasutusega amat\u00f6\u00f6rraadiojaama, amat\u00f6\u00f6r-vahendusraadiojaama, amat\u00f6\u00f6rraadiomajaka v\u00f5i raadioorienteerumise amat\u00f6\u00f6rraadiomajakakomplekti t\u00f6\u00f6loa taotlemisel;\n- raadioamat\u00f6\u00f6ri seadusliku esindaja kirjalik n\u00f5usolek, kui t\u00f6\u00f6loa taotleja on noorem kui 16 aastat;\n- ERA\u00dc n\u00f5usolek vastutava j\u00e4relevaataja m\u00e4\u00e4ramise kohta amat\u00f6\u00f6rvahendusraadiojaama, amat\u00f6\u00f6rraadiomajaka v\u00f5i raadioorienteerumise amat\u00f6\u00f6rraadiomajakakomplekti t\u00f6\u00f6loa taotlemisel.\nAmet teavitab ARJ t\u00f6\u00f6loa taotlejat \u00fche n\u00e4dala jooksul, alates taotluse saamisest, taotluses esinevatest puudustest ning m\u00e4\u00e4rab t\u00e4htaja puuduste k\u00f5rvaldamiseks.\nAmet alustab t\u00f6\u00f6loa taotluse menetlemist p\u00e4rast vormikohase taotluse esitamist koos k\u00f5igi vajalike dokumentidega ja riigil\u00f5ivu tasumist.\nAmet otsustab ARJ t\u00f6\u00f6loa andmise 15 t\u00f6\u00f6p\u00e4eva jooksul alates vormikohase taotluse ja k\u00f5ikide vajalike dokumentide esitamist.\nT\u00f6\u00f6loa kehtivusaeg on viis aastat, kui taotleja ei soovi l\u00fchemat t\u00e4htaega.\nARJ t\u00f6\u00f6loa andmisest v\u00f5ib keelduda, kui:", "imgurl": "", "title": "Amat\u00f6\u00f6rraadioside | Tarbijakaitse ja Tehnilise J\u00e4relevalve Amet", "description": "Amat\u00f6\u00f6rraadiojaam (ARJ) on raadiotehniliste seadmete kogum, mida raadioamat\u00f6\u00f6r v\u00f5ib kasutada amat\u00f6\u00f6r-raadiosideks vastavalt kehtestatud amat\u00f6\u00f6rraadiosidealasele seadusandlusele.", "source_url": "https://ttja.ee/eraklient/side-ja-meediateenused/raadioside/raadioamatorism"}}, {"content": {"chunk": "- amat\u00f6\u00f6rraadiojaama kavatsetakse kasutada ameti tehnilise j\u00e4relevalve teostamise statsionaarsete seadmete paiknemise piirkonnas;\n- on esitatud valeandmeid v\u00f5i ei ole esitatud k\u00f5iki n\u00f5utud dokumente.\nAmet annab isikliku kasutusega amat\u00f6\u00f6rraadiojaama loa ja HAREC tunnistuse rahvusvaheliselt tunnustatud vormile ja v\u00e4ljastab selle posti teel v\u00f5i j\u00e4reletulemisega aadressil Endla 10a, Tallinn.\nT\u00f6\u00f6loa andmed on k\u00e4ttesaadavad TTJA infos\u00fcsteemisavaneb uues vahekaardis (https://jvis.ttja.ee/) .\nJuhul, kui TTJA infos\u00fcsteemis ei saa taotlust esitada, v\u00f5ib selle esitada elektroonselt aadressile \u00a0info@ttja.ee v\u00f5i posti teel aadressil Endla 10a, 10122 Tallinn.\nRiigil\u00f5iv (/ariklient/ametist/load-ja-riigiloivud/riigiloivud#riigiliv-amatrraa)\n\nTaotlused ja loavormid\n\nViimati uuendatud 25.03.2025", "imgurl": "", "title": "Amat\u00f6\u00f6rraadioside | Tarbijakaitse ja Tehnilise J\u00e4relevalve Amet", "description": "Amat\u00f6\u00f6rraadiojaam (ARJ) on raadiotehniliste seadmete kogum, mida raadioamat\u00f6\u00f6r v\u00f5ib kasutada amat\u00f6\u00f6r-raadiosideks vastavalt kehtestatud amat\u00f6\u00f6rraadiosidealasele seadusandlusele.", "source_url": "https://ttja.ee/eraklient/side-ja-meediateenused/raadioside/raadioamatorism"}}]