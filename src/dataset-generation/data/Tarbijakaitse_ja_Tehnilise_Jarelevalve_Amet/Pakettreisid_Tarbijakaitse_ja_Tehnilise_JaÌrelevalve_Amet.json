[{"content": {"chunk": "Kui reisiteenuste kohta s\u00f5lmitakse \u00fcks leping, on pakettreisiga tegemist siis, kui reisiteenuste kogumi on kokku pannud reisikorraldaja v\u00f5i seda tehakse reisija soovil v\u00f5i valikul.\nPakettreisiga v\u00f5ib tegemist olla ka siis, kui on s\u00f5lmitud eraldi lepingud, seda aga siis, kui:\n\n- reisija valib reisiteenused \u00fchest m\u00fc\u00fcgikohast enne, kui annab n\u00f5usoleku maksmise kohta;\n- reisikorraldaja teeb pakkumise, s\u00f5lmib lepingu v\u00f5i v\u00f5tab nende reisiteenuste eest tasu \u00fchtse v\u00f5i koguhinna alusel;\n- reisikorraldaja reklaamib, teeb pakkumise v\u00f5i s\u00f5lmib lepingu, kasutades nimetust \u201epakettreis\u201d v\u00f5i sellesarnast nimetust;\n- reisikorraldaja paneb reisiteenuste kogumi kokku p\u00e4rast sellise lepingu s\u00f5lmimist, milles ta annab reisijale \u00f5iguse valida teenused eri liiki reisiteenuste seast;\n- ettev\u00f5tja, kellega s\u00f5lmitakse esimese reisiteenuse kohta leping, annab reisija nime, makse tegemiseks vajalikud andmed ja e-posti aadressi edasi teisele ettev\u00f5tjale ning leping teise ettev\u00f5tjaga s\u00f5lmitakse 24 tunni jooksul p\u00e4rast esimese reisiteenuse broneeringu kinnitamist.\nPakettreis eeldab alati reisikorraldaja olemasolu:\n\n- kui ettev\u00f5tja pakub ja m\u00fc\u00fcb enda koostatud pakettreise ise v\u00f5i teise reisiettev\u00f5tja kaudu v\u00f5i koos teise reisiettev\u00f5tjaga, on tegemist reisikorraldajaga;\n- kui ettev\u00f5tja pakub ja m\u00fc\u00fcb teise reisiettev\u00f5tja koostatud pakettreise, tehes seda viimase nimel, on tegemist reisivahendajaga.\nPane t\u00e4hele!", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "- Reisikorraldaja on see, kes vastutab lepingu t\u00e4itmise eest reisija ees.\n- Reisikorraldaja peab olema esitanud majandustegevuse registrile majandustegevusteate ja omama tagatist.\n- Reisivahendajal, kes vahendab Eesti v\u00f5i Euroopa Majanduspiirkonna teise lepinguriigi reisikorraldaja koostatud pakettreise, ei ole kohustust esitada majandustegevusteade ja omada tagatist.\n\n- Kui reisivahendaja vahendab Euroopa Majanduspiirkonna v\u00e4lise riigi reisikorraldaja koostatud pakettreise, peab ta olema esitanud majandustegevusteate ja omama tagatist.\n- Kui reisikorraldaja on andnud enda koostatud pakettreiside pakkumise ja m\u00fc\u00fcgi \u00f5iguse reisivahendajale, peab ta olema esitanud andmed sellise reisiettev\u00f5tja kohta oma majandustegevusteates.\nLepingueelse teabe esitamine on kohustuslik nii reisikorraldajale kui vahendajale. Reisija ees peab selle kohustuse t\u00e4itma emb-kumb.\nN\u00e4iteks on Sul \u00f5igus saada teavet:\n\n- pakettreisi koguhinna, selle maksmise korra;\n- kasutatavate transpordivahendite;\n- majutuskoha;\n- toitlustuskava;\n- sihtriigi passi-, viisa- ja tervisen\u00f5uete ning\n- reisitasus sisalduvate k\u00fclastuste ja ekskursioonide kohta.\nSamuti pead saama teavet reisikorraldaja ja vajadusel vahendaja \u00e4rinimest ja kontaktidest ning oma \u00f5igusest lepingust enne pakettreisi algust igal ajal taganeda. Taganemisega enne pakettreisi algust v\u00f5ib Sulle kaasneda kohustus maksta reisikorraldajale h\u00fcvitist (nt v\u00f5ib h\u00fcvitise suuruse ette n\u00e4ha lepingus).", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "- kinnitust, et tegemist on pakettreisiga;\n- infot reisija \u00f5iguste kohta;\n- infot reisikorraldaja vastutuse kohta;\n- infot reisikorraldaja tagatise kohta.\nPakettreisilepingu s\u00f5lmimisel v\u00f5i viivitamata p\u00e4rast seda\u00a0pead saama lepingu koopia v\u00f5i selle kinnituse p\u00fcsival andmekandjal\u00a0(nt e-kirja teel).\nTea, et Sul on \u00f5igus n\u00f5uda paberkoopiat, kui pakettreisileping s\u00f5lmitakse poolte \u00fcheaegsel kohalviibimisel.\nPakettreisilepingus v\u00f5i selle kinnituses tuleb esitada kogu kokkuleppe sisu. Muu hulgas peab lepingus v\u00f5i kinnituses olema info selle kohta, et reisikorraldaja vastutab k\u00f5ikide lepingu esemeks olevate reisiteenuste kohase osutamise eest ja peab andma reisijale abi, kui reisija satub reisil olles raskustesse.\nTeave tuleb anda \u00a0ka selle kohta, et Sul on \u00f5igus anda leping \u00fcle teisele reisijale ja ka selle kohta, et Sul on kohustus teatada reisikorraldajale v\u00f5i vahendajale lepingu rikkumisest (nt hotell ei vasta lubatud kvaliteedile). Sul on \u00f5igus teada, kuidas toimub ettev\u00f5tte sisene kaebuste lahendamise protsess ja kuhu p\u00f6\u00f6rduda juhul, kui vaidlus ettev\u00f5tjaga kokkuleppel ei lahene (nt tarbijavaidluste komisjoniavaneb uues vahekaardis (https://komisjon.ee/) ).\nSinu \u00f5igused reisijana", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "- pakettreisi hind t\u00f5usis enam, kui kaheksa protsenti pakettreisi kogumaksumusest;\n- Sa ei n\u00f5ustu reisikorraldaja poolt pakettreisilepingus tehtavate muude oluliste muudatustega reisikorraldaja m\u00e4\u00e4ratud t\u00e4htaja jooksul;\n- sihtkohas esinevad v\u00e4ltimatud ja erakorralised asjaolud (nt s\u00f5ja puhkemine, terrorism, loodus\u00f5nnetus, haiguspuhang vmt), mis m\u00f5jutavad olulisel m\u00e4\u00e4ral pakettreisi teenuste osutamist v\u00f5i reisijate vedu sihtkohta.\n\n- igal ajal enne reisi toimumist.\n\n- lepingu muudatustega n\u00f5ustumise korral, kui muudatustest tulenevalt v\u00e4heneb reisi hind v\u00f5i kvaliteet.\n\n- vastutades \u00fclev\u00f5tjaga solidaarselt reisitasu maksmise eest reisikorraldajale;\n- tasudes reisikorraldajale lepingu \u00fcleandmisega seonduvad otsesed kulud (nt lennuvedaja n\u00f5uab tasu reisija nime muutmise eest).\nSinu reisikorraldaja vastutab k\u00f5ikide pakettreisi osaks olevate teenuste kokkulepitud viisil osutamise eest. Reisikorraldaja ei pruugi alati olla see isik, kes Sulle reisiteenust (nt majutus, giidiga ekskursioon, autorent) vahetult osutab, kuid kannab sellegi poolest Sinu ees vastutust ka tegeliku teenuse osutaja tegevuse eest.\n\nPakettreisi lepingu rikkumine t\u00e4hendab seda, et pakettreis ei vasta tegelikkuses reisikorraldaja poolt lubatule (nt hotellitoast pole lubatud merevaadet, lubatud nelja t\u00e4rnise hotelli asemel on hoopis kahet\u00e4rnine, lubatud ekskursioon j\u00e4\u00e4b \u00e4ra, lubatud eesti keele asemel r\u00e4\u00e4gib giid inglise keeles jne).\nN\u00e4iteks, kui majutus ei vasta reisikorraldaja lubatud kvaliteedile peaksid sellest reisikorraldajat v\u00f5i vahendajat koheselt p\u00e4rast teadasaamist teavitama.", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "N\u00e4iteks peab reisikorraldaja omal kulul v\u00f5tma tarvitusele m\u00f5istlikud abin\u00f5ud, et v\u00f5imaldada Sulle lubatud kvaliteedile vastav majutus.\n\nN\u00e4iteks pead andma reisikorraldajale m\u00f5istliku v\u00f5imaluse lubatud kvaliteedile vastava majutuse leidmiseks.\n, peab reisikorraldaja pakkuma Sulle lisatasuta muid sobivaid, v\u00f5imaluse korral lepingus kokkulepituga sama v\u00f5i k\u00f5rgema kvaliteediga, teenuseid pakettreisi j\u00e4tkumise ajal. N\u00e4iteks kui reisikorraldaja ei saa pakkuda Sulle majutust kokkulepitud hotellis, peab ta pakkuma Sulle majutuseks teist v\u00e4hemalt sama k\u00f5rge v\u00f5i k\u00f5rgema kvaliteediga hotellis.\n\n, on Sul \u00f5igus n\u00f5uda reisitasu alandamist. N\u00e4iteks kui reisikorraldaja ei suuda leida Sulle lubatud nelja t\u00e4rni hotelli ja Sa n\u00f5ustud puhkuse veetma ka madalama kvaliteediga hotellis, siis tekib Sul \u00f5igus n\u00f5uda reisikorraldajalt reisitasu alandamist.\nNii on Sul \u00f5igus keelduda viibimisest kolme t\u00e4rni hotellis kui see ei ole v\u00f5rreldav lepingus lubatud nelja t\u00e4rni hotelliga v\u00f5i reisikorraldaja ei n\u00f5ustu seoses lubatud kvaliteedile mitte vastava hotelli pakkumisega reisitasu piisavalt alandama.\n\n- lepingu rikkumise\u00a0t\u00f5ttu langeb reisi kvaliteet v\u00f5i hind.\nHinna alandamist ei saa n\u00f5uda, kui reisikorraldaja t\u00f5endab, et teenuse mittevastavus tulenes Sinust endast. N\u00e4iteks kui Sa j\u00e4\u00e4d reisil ilma giidiga v\u00e4ljas\u00f5idust, kuid reisikorraldaja t\u00f5endab, et j\u00e4id kokkulepitud kohtumispaika hiljaks ja giidiga v\u00e4ljas\u00f5it oli juba alanud, ei pea reisikorraldaja hinna alandamisega n\u00f5ustuma. Kui Sa oleksid saabunud kohtumispaika kokkulepitud ajal, oleks Sul olnud v\u00f5imalus seda teenust saada.", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "- reisikorraldaja rikub lepingut ja selle tagaj\u00e4rjel tekib reisijale kahju.\nReisijal on \u00f5igus n\u00f5uda nii varalise kui mittevaralise kahju h\u00fcvitamist, samuti h\u00fcvitist kasutult kulutatud puhkuseaja eest.\nKahju h\u00fcvitamist ei saa n\u00f5uda, kui reisikorraldaja t\u00f5endab, et teenuse mittevastavus tulenes:\n\n- reisijast;\n- kolmandast isikust, kes ei ole seotud pakettreisilepingus sisalduva reisiteenuse osutamisega, ning see on etten\u00e4gematu v\u00f5i v\u00e4ltimatu v\u00f5i\n- v\u00e4ltimatutest ja erakorralistest asjaoludest (nt s\u00f5ja puhkemine, terrorism, haiguspuhang vmt).\n\n- reisi kestel m\u00f5jutab lepingutingimustele mittevastavus oluliselt pakettreisi teenuse osutamist ja reisikorraldaja ei k\u00f5rvalda mittevastavust Sinu poolt m\u00e4\u00e4ratud m\u00f5istliku aja jooksul. Lisaks on Sul \u00f5igus n\u00f5uda reisitasu alandamist v\u00f5i kahju h\u00fcvitamist.\nReisikorraldaja kaotab \u00f5iguse reisitasule, kuid v\u00f5ib n\u00f5uda m\u00f5istlikku h\u00fcvitist osutatud v\u00f5i reisi l\u00f5petamiseks veel osutatavate reisiteenuste eest, kui Sul reisijana on nende vastu huvi. Muid lepingu l\u00f5petamisega seotud h\u00fcvitisi n\u00f5uda ei saa.\nReisikorraldaja peab lepingu \u00fcles\u00fctlemise korral v\u00f5tma tarvitusele lepingu l\u00f5ppemisest tulenevad vajalikud abin\u00f5ud, eelk\u00f5ige kui lepingus oli kokku lepitud reisijavedu, siis tagama Sulle viivitamata ja lisatasu k\u00fcsimata kokkulepituga samav\u00e4\u00e4rse tagasireisi l\u00e4htekohta v\u00f5i teise kokkulepitud kohta.\n\nKui satud reisil raskustesse, siis peab reisikorraldaja Sulle viivitamatult andma asjakohast abi. Eesk\u00e4tt puudutab see:", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}, {"content": {"chunk": "- kohustust anda infot tervishoiuteenuste, kohalike ametiasutuste ja konsulaarabi kohta;\n- reisija aitamist sidepidamises ja alternatiivsete reisiv\u00f5imaluste leidmisel.\nReisikorraldaja v\u00f5ib sellise abi eest n\u00f5uda Sinult tegelikult kantud m\u00f5istlike kulude h\u00fcvitamist, kui oled raskuse p\u00f5hjustanud tahtlikult v\u00f5i hooletuse t\u00f5ttu.\nSa v\u00f5id pakettreisi teenuste osutamisega seotud teated, taotlused v\u00f5i kaebused edastada otse vahendajale, kelle kaudu pakettreisileping s\u00f5lmiti. Vahendaja on kohustatud vastava info edastama reisikorraldajale. Mistahes t\u00e4htaegadest kinnipidamiseks piisab sellest, kui Sinu p\u00f6\u00f6rdumine j\u00f5uab vahendajani.\nSeotud viited\nViimati uuendatud 08.02.2021", "imgurl": "", "title": "Pakettreisid | Tarbijakaitse ja Tehnilise J\u00e4relevalve Amet", "description": "Pakettreisi moodustumiseks on mitmeid erinevaid v\u00f5imalusi, kuid see eeldab alati v\u00e4hemalt kahte eri liiki reisiteenuse kogumit samaks reisiks.", "source_url": "https://ttja.ee/eraklient/tarbija-oigused/reisimine/pakettreisid"}}]