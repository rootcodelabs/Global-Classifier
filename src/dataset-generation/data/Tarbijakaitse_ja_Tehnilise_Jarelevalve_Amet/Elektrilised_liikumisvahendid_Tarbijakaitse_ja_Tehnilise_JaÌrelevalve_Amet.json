[{"content": {"chunk": "liiklusseaduse m\u00f5istes on selline s\u00f5iduk, mis on:\n\n- elektri j\u00f5ul liikuv;\n- istekohata;\n- ette n\u00e4htud \u00fche inimese vedamiseks;\n- suurim valmistajakiirus ei \u00fcleta 25 km/h;\n- mootori suurim v\u00f5imsus ei \u00fcleta 1 kW (va tasakaaluliikurid);\n- laius kuni 0,8 m kaherattalistel ning kolme ja enama ratta korral kuni 1,25 m.\nKergliikur ei ole jalgratas, sh. elektriline jalgratas ja ratastool, ning liikumisvahendid mis ei vasta eespool loetletud tingimustele.\non kergliikurist laiem m\u00f5iste, h\u00f5lmates t\u00e4is- v\u00f5i poolelektrilise ajamiga ratastega s\u00f5idukid \u00fche inimese transportimiseks avalikus valduses v\u00f5i avalikus kasutuses olevas eravalduses.\n(TTJA) teeb j\u00e4relevalvet selliste elektrilise ajamiga liikumisvahendite turule laskmise osas, mis ei kuulu t\u00fc\u00fcbikinnitamisele kui s\u00f5idukid. Nende hulka kuuluvad reeglina nii kergliikurid, kerged \u00fcheinimese elektris\u00f5idukid kui ka jalgrattad.\nteostab j\u00e4relevalvet s\u00f5idukite turule laskmise \u00fcle.\nteeb j\u00e4relevalvet s\u00f5idukite, sh kergliikurite liiklemise \u00fcle.\non toote esmakordne k\u00e4ttesaadavaks tegemine Euroopa Liidu (EL) \u00fchisturul. Toodete vabaks liikumiseks tuleb need m\u00e4rgistada vastavusm\u00e4rgiga (CE) ja nendega peab olema kaasas E\u00dc vastavusdeklaratsioon ( ). Need n\u00f5uded on EL \u00f5igusest tulenevalt harmoneeritud kogu \u00fchisturu piires ja kohustuslikud t\u00e4itmiseks k\u00f5ikidele EL liikmesriikidele, sh Eesti Vabariigis.\nT\u00fc\u00fcbikinnitamisele kuuluvatele s\u00f5idukitele vastavusm\u00e4rki ei paigaldata ja vastavusdeklaratsiooni (DoC) asemel on n\u00f5uetele vastavust t\u00f5endavaks dokumendiks t\u00fc\u00fcbikinnitussertifikaat (CoC).\nn\u00e4iteks j\u00e4rgmised elektrilise ajamiga liikumisvahendid:", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "- elektrijalgratas v\u00f5imsusega kuni 250W ja valmistajakiirusega kuni 25 km/h mille mootori v\u00e4ljundv\u00f5imsus v\u00e4heneb kiiruse kasvades j\u00e4rk\u2013j\u00e4rgult j\u00f5udes nulli kui saavutatakse kiirus 25 km/h v\u00f5i kui l\u00f5petatakse pedaalide tallamine (EPAC);\n- istmeta elektrilised t\u00f5ukerattad;\n- tasakaaluliikurid;\n- ATV-d / UTV-d jms masinad, mis on ette n\u00e4htud ja konstrueeritud peamiselt maastikul kasutamiseks ja katteta teedel liikumiseks (off-road).\nSellised liikumisvahendid lastakse turule EL masinadirektiivi 2006/42/EC (MD)avaneb uues vahekaardis (https://eur-lex.europa.eu/legal-content/EN/TXT/?uri=uriserv:OJ. L_.2006.157.01.0024.01. ENG) kohaselt, j\u00e4rgides lisaks muid asjakohaseid \u00f5igusakte (t\u00fc\u00fcpiliselt RoHS ja EMC direktiiv, v\u00f5rgulaadijale LVD direktiiv ja tihti ka RED direktiiv).\nelektrilistele liikumisvahenditele tootjatel t\u00e4ita MD n\u00f5udeid on v\u00e4lja t\u00f6\u00f6tatud standard EN 15194:2017 elektrijalgratastele, EN 15997:2011/AC:2012 ATV-dele ja EN 16230-1:2013+A1:2014 kartautodele. Lisaks on olemas standard EN 17128:2020 kergliikuritele, mis seisuga 17.05.2021 ei anna veel MD n\u00f5uetele vastavuse eeldust kuid on koostatud eesm\u00e4rgiga, et see tulevikus saab MD-ga harmoneeritud standardiks.\nstandardite j\u00e4rgmise kohta ei ole siiski mitmel erineval p\u00f5hjusel piisavaks t\u00f5endiks selle kohta, et t\u00e4idetud on ka EL direktiivide olulised tervisekaitse- ja ohutusn\u00f5uded. Toodete turule laskmiseks ja kasutusele v\u00f5tmiseks on lisaks n\u00f5utav tootja v\u00f5i tema EL-is asuva volitatud esindaja poolt koostatud ja allkirjastatud korrektne vastavusdeklaratsioon.", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "sisaldab andmeid tootja, olemasolul ka EL-is asuva volitatud esindaja kohta, EL-is asuva kontaktisiku kohta, kelle \u00fclesandeks on kokku koguda ja esitada vajadusel toote kohta selle tehniline dokumentatsioon (TCF), andmeid toote kohta mille vastavust deklareeritakse ja EL \u00f5igusaktide (direktiivide) ja nendele vastavuse saavutamiseks j\u00e4rgitud standardite nimekirja.\nv\u00f5ib v\u00f5tta \u00fcksnes n\u00f5uetele vastavaid tooteid, mis on tehniliselt korras ning etten\u00e4htud otstarbel ja viisil kasutamiseks ohutud, sealhulgas on varustatud kasutamiseks vajalike t\u00f6\u00f6kindlate ja -korras juhtimis-, kontroll- ja kaitseseadistega.\n(olulise muutmise) korral v\u00f5ib vastavusdeklaratsioon, samuti sertifikaadid muutuda kehtetuks. Oluline muudatus on nt. elektriskeemi muutmine kiiruse v\u00f5i v\u00f5imsuse v\u00e4hendamiseks, et t\u00e4ita kergliikuritele LS alusel kehtestatud tehnilisi piiranguid. \u00dcmberehitaja peab:", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "- teadma \u00f5igusaktide ja standardite n\u00f5udeid;\n- viima l\u00e4bi riskide hindamise;\n- vajadusel muutma konstruktsiooni (nt. helkurid/tuled, signaal liikluses osalemiseks);\n- viima l\u00e4bi vastavushindamise protseduurid;\n- viima sisse muudatused dokumentatsioonis;\n- viima sisse muudatused m\u00e4rgistuses.\nKasulikku lugemist:", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "- https://www.riigiteataja.ee/akt/130032021003avaneb uues vahekaardis (https://www.riigiteataja.ee/akt/130032021003)\n- https://www.conebi.eu/index.php/about-conebi/#Our-workavaneb uues vahekaardis (https://www.conebi.eu/index.php/about-conebi/#Our-work)\nTootja tagab toote turule laskmisel, et see on projekteeritud ja toodetud koosk\u00f5las asjaomases \u00f5igusaktis s\u00e4testatud n\u00f5uetega. Enne toote turule laskmist koostab tootja toote kohta n\u00f5utud tehnilise dokumentatsiooni ja teeb v\u00f5i laseb teha asjakohase vastavushindamise. Kui vastavushindamisega on t\u00f5endatud toote vastavus n\u00f5uetele, koostab tootja E\u00dc vastavusdeklaratsiooni ning kinnitab tootele vastavusm\u00e4rgise. Tootja tagab, et toode kannab t\u00fc\u00fcbi-, partii- v\u00f5i seerianumbrit v\u00f5i muud m\u00e4rget, mis v\u00f5imaldab toodet tuvastada, m\u00e4rgib oma nime v\u00f5i kaubam\u00e4rgi ja kontaktaadressi tootele ja tagab, et tootega on kaasas juhised ja ohutusteave, mis on potentsiaalsele l\u00f5ppkasutajale arusaadavas Euroopa Majanduspiirkonna lepinguriigi ametlikus keeles. Kui tootja ei asu Euroopa Liidus, peab tootja kohustusi t\u00e4itma tema esindaja. Kui tootjal ei ole Euroopa Liidus esindajat, kohaldatakse tootjale kehtestatud n\u00f5udeid importijale.", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "Importijad peavad laskma turule \u00fcksnes n\u00f5uetele vastavaid tooteid, tagades et tootja on teinud asjakohase vastavushindamise, koostanud tehnilise dokumentatsiooni ja vastavusdeklaratsiooni ning paigaldanud toodetele vastavusm\u00e4rgid ja muu n\u00f5utava m\u00e4rgistuse. Importija hoiab v\u00e4hemalt 10 aasta jooksul turuj\u00e4relevalveasutuse jaoks k\u00e4ttesaadavana E\u00dc vastavusdeklaratsiooni koopiat ning tagab, et tehniline dokumentatsioon on turuj\u00e4relevalveasutusele n\u00f5udmise korral k\u00e4ttesaadav.\nLevitajad peavad tegutsema asjakohaselt, et tagada toote vastavus n\u00f5uetele. Levitajal ei ole lubatud teha turul k\u00e4ttesaadavaks toodet, mis tema valduses oleva teabe ja erialaste teadmiste kohaselt ei ole ohutu v\u00f5i mis ei vasta n\u00f5uetele v\u00f5i mille mittevastavust n\u00f5uetele oleks pidanud eeldama. Levitaja peab s\u00e4ilitama toote p\u00e4ritolu v\u00e4ljaselgitamiseks vajalikku dokumentatsiooni ja arvestama hoolsalt kohaldatavaid n\u00f5udeid. Enne toote turul k\u00e4ttesaadavaks tegemist kontrollib levitaja, et toode kannab n\u00f5utud vastavusm\u00e4rgist, sellega on kaasas vastavusdeklaratsioon ning juhised ja ohutusteave, samuti, et toode on n\u00f5uetekohaselt m\u00e4rgistatud.", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}, {"content": {"chunk": "Kauplejad peavad teavitama tarbijat liikumisvahendite kasutamisele kehtivatest olulistest piirangutest, sh LS tulenevatest n\u00f5uetest ja etten\u00e4htud kasutusotstarbest, n\u00e4iteks sellest kas kergliikurit on lubatud Eestis kasutada avalikul teel v\u00f5i ainult teev\u00e4liselt ( ). Info peab olema esitatud nii kergliikuri peal olevas m\u00e4rgistuses kui ka kasutusjuhendis selle riigi ametlikus keeles, kus kergliikurit kasutatakse. Kaupleja veebipoe v\u00f5i sotsiaalmeedia m\u00fc\u00fcgipakkumise korral kehtivad samad reeglid.\nKasutajad peavad tagama enda ja teiste inimese elu ja tervise, asja ning keskkonna ohutuse. Ohutuse tagamiseks peavad nad olema kompetentsed ja rakendama vajalikke abin\u00f5usid ohu ennetamiseks, v\u00e4ljaselgitamiseks, t\u00f5rjumiseks ja k\u00f5rvaldamiseks ning \u00f5nnetusjuhtumi korral negatiivsete tagaj\u00e4rgede v\u00e4hendamiseks. Kasutaja tagab, et ta on l\u00e4bi lugenud ja aru saanud kasutusjuhendist ning kasutab toodet etten\u00e4htud otstarbel ja viisil, j\u00e4rgides sellele kehtestatud kasutamise ja korrashoiu n\u00f5udeid, ja peatab kasutamise kui ilmneb vahetu oht.\nViimati uuendatud 29.07.2021", "imgurl": "", "title": "Elektrilised liikumisvahendid | Tarbijakaitse ja Tehnilise J\u00e4relevalve Amet", "description": "Mikromobiilsus on m\u00e4rks\u00f5na, mis kogub t\u00e4nap\u00e4eval \u00fcha suuremat populaarsust. Mikromobiilsus on j\u00e4rjest k\u00e4ttesaadavam t\u00e4nu erinevatele elektrilistele liikumisvahenditele.", "source_url": "https://ttja.ee/eraklient/ohutus/elektrilised-liikumisvahendid"}}]