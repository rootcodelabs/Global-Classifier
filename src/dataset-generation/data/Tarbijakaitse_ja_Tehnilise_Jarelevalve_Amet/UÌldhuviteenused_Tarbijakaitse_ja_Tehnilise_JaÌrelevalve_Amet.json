[{"content": {"chunk": "tuleb s\u00f5lmida v\u00f5rguettev\u00f5tjaga liitumisleping. V\u00f5rguettev\u00f5tja v\u00f5ib v\u00f5tta elektriv\u00f5rguga liitumise eest liitumistasu.\ntuleb s\u00f5lmida leping v\u00f5rguettev\u00f5tja ja elektrim\u00fc\u00fcjaga. V\u00f5rguettev\u00f5tjaga s\u00f5lmitakse v\u00f5rguleping v\u00f5rguteenuse kasutamiseks ja elektrim\u00fc\u00fcjaga elektrileping elektri ostuks. 2013. aasta alguses avanes elektriturg ja tarbijatel on v\u00f5imalus valida elektrim\u00fc\u00fcjat. V\u00f5rguettev\u00f5tjat valida ei saa ja v\u00f5rguleping tuleb s\u00f5lmida jaotusv\u00f5rguettev\u00f5tjaga, kelle teeninduspiirkonnas Sinu tarbimiskoht asub.\nV\u00f5rguettev\u00f5tjate poolt v\u00f5etavad v\u00f5rgutasud on reguleeritud elektrituruseadusega ja v\u00f5rguettev\u00f5tjatel on kohustus koosk\u00f5lastada Konkurentsiametiga s\u00f5ltuvalt v\u00f5rgutasust, kas v\u00f5rgutasu v\u00f5i v\u00f5rgutasu arvutamise metoodika ning teenuste osutamise t\u00fc\u00fcptingimused. Seel\u00e4bi tagatakse, et hindade p\u00f5hjendatus on kontrollitud ja ettev\u00f5tja ei teeni p\u00f5hjendamatult suurt kasumit. Seevastu elektrihind ei ole seadusega reguleeritud, vaid kujuneb konkurentsi olukorras.\nSobivaima v\u00f5rgupaketi kohta uuri vajadusel infot oma v\u00f5rguettev\u00f5tjalt.\nElektripaketid jagunevad \u00fcldjoontes b\u00f6rsi- ja fikseeritud hinnaga pakettideks. V\u00f5idakse pakkuda ka osaliselt muutuva hinnaga pakette, mis koosnevad b\u00f6rsi- ja fikseeritud hinna kombinatsioonist. Keskkonnas\u00f5bralikes rohelise energiaga pakettides on elekter toodetud taastuvatest energiaallikatest.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "Fikseeritud hinnaga lepingud v\u00f5ivad olla t\u00e4htajatud v\u00f5i t\u00e4htajalised (nt 12, 24 v\u00f5i 36 kuud s\u00f5ltuvalt, mida elektrim\u00fc\u00fcja pakub). Fikseeritud elektrihind sobib pigem neile tarbijatele, kellel ei ole v\u00f5imalust ega soovi oma elektritarbimist juhtida ning kes eelistavad pigem elektriarvete osas kindlust ja etten\u00e4htavust.\nB\u00f6rsipaketi puhul tuleb aga arvestada, et arvete suurused v\u00f5ivad kuude l\u00f5ikest oluliselt rohkem k\u00f5ikuda, sest igap\u00e4evased elektrituru hinna muutused kajastuvad otseselt elektriarvel. Seega on b\u00f6rsipakett m\u00f5istlik valida neil tarbijatel, kellel on v\u00f5imalus oma elektritarbimist juhtida ning kes on valmis v\u00f5tma suuremaid hinnariske ja saama vajadusel l\u00fchemas plaanis hakkama k\u00f5rgemate arvetega. B\u00f6rsihind kujuneb elektrib\u00f6rsil, milleks P\u00f5hjamaades on Nord Pool.\nB\u00f6rsipakettide puhul v\u00f5ib hind s\u00f5ltuda kaalutud keskmisest b\u00f6rsihinnast v\u00f5i igal tunnil tarbitud elektrikogusest ja sellel tunnil kehtivast b\u00f6rsihinnast. Kasutades tunnip\u00f5hist b\u00f6rsipaketti on tarbijal v\u00f5imalik tarbimist reguleerida ja suunata odavamatele tundidele.\nElektrienergiat saab tarbida ka ilma elektrilepingu s\u00f5lmimiseta, kuid siis kasutatakse automaatselt \u00fcldteenust.\nUniversaalteenuse pakkumine kodutarbijatele l\u00f5petatakse 2024. aasta 1. juulil. Elektrim\u00fc\u00fcja teatab universaalteenuse tarbijale sellest 30 p\u00e4eva ette ja annab tarbijale v\u00f5imaluse valida endale uus leping. Kui tarbija oma eelistusest elektrim\u00fc\u00fcjale teada ei anna, viib m\u00fc\u00fcja universaalteenuse osutamise lepingu l\u00f5ppemisel tarbija \u00fcle b\u00f6rsihinnal p\u00f5hinevale elektrilepingule sellel hetkel m\u00fc\u00fcja pakutavatel \u00fcldlevinud tingimustel.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "- v\u00f5rdle elektripakette v\u00f5rdlusportaalis www.elektrihind.eeavaneb uues vahekaardis (https://elektrihind.ee/) ;\n- v\u00f5id ka k\u00fcsida pakkumisi v\u00e4hemalt kahelt-kolmelt elektrim\u00fc\u00fcjalt ning neid v\u00f5rrelda, p\u00f6\u00f6rates t\u00e4helepanu lepingutingimustele ja hinnale;\n- uuri, missuguseid v\u00f5imalusi pakuvad Sinu elektrim\u00fc\u00fcja ja v\u00f5rguettev\u00f5tja tarbimisandmete vaatamiseks ja tea, et oma tarbimisandmeid tunni, p\u00e4eva ja kuu l\u00f5ikes saad vaadata ka Eleringi andmevahetusplatvormi kaudu www.elering.eeavaneb uues vahekaardis (https://www.elering.ee/) e-teeninduses;\n- vajadusel uuri, missuguseid v\u00f5imalusi (mobiili\u00e4pp, veebilehe iseteeninduskeskkond, b\u00f6rsihinna teavitus vms) pakub Sinu elektrim\u00fc\u00fcja b\u00f6rsihinna j\u00e4lgimiseks ning tea, et b\u00f6rsihinda saab j\u00e4lgida ja kasutada soovitusi tarbimise suunamiseks odavamatele tundidele nt ka siit: https://elektrihind.ee/borsihind/avaneb uues vahekaardis (https://elektrihind.ee/borsihind/) ja www.elektrikell.eeavaneb uues vahekaardis (https://www.elektrikell.ee/) ning jooksva tunni b\u00f6rsihinda n\u00e4eb ka Eleringi veebilehelt: www.elering.eeavaneb uues vahekaardis (https://www.elering.ee/) ;\n- v\u00f5ta aega ja tutvu p\u00f5hjalikult lepingu tingimustega ning k\u00fcsi vajadusel t\u00e4psustavaid k\u00fcsimusi;\n- tee endale selgeks, millal pead arve tasuma ja mis v\u00f5ib juhtuda siis, kui j\u00e4\u00e4d maksmisega hiljaks;\n- tee endale selgeks, kas ja kuidas on v\u00f5imalik lepingut l\u00f5petada v\u00f5i paketti vahetada, sh kas t\u00e4htajalise lepingu puhul kaasneb ennet\u00e4htaegse l\u00f5petamise tasu/leppetrahv;", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "- uuri, kuidas hakkab ettev\u00f5tja Sind riketest ja plaanilistest elektrikatkestustest teavitama ning kuidas ja kellele pead Sina riketest ja elektrikatkestustest teada andma, samuti kuidas ja kellele esitada kaebust.\nKui kaalud lepingu l\u00f5petamise tasuga t\u00e4htajalise elektripaketi valimist, siis veendu, et oled valmis kasutama valitud hinnaga paketti elektrilepingu t\u00e4htaja l\u00f5puni v\u00f5i ennet\u00e4htaegsel l\u00f5petamisel maksma lepingu l\u00f5petamise tasu. Mida pikema t\u00e4htajaga elektrileping, seda v\u00e4hem on v\u00f5imalik prognoosida muudatusi elektriturul, samuti tarbija elukorralduses. N\u00e4iteks, kui \u00fc\u00fcritakse eluaset v\u00f5i tekib vajadus eluaseme m\u00fc\u00fcmiseks, ei pruugi lepingu ennet\u00e4htaegne l\u00f5petamine olla v\u00f5imalik ilma l\u00f5petamise tasuta.\n, seda ka telefoni ja interneti teel. Pea meeles, et kui s\u00f5lmid sidevahendi vahendusel lepingu, on Sul \u00f5igust sellest p\u00f5hjendusi esitamata taganeda 14 p\u00e4eva jooksul.\nTea, et elektrim\u00fc\u00fcja v\u00f5ib s\u00f5lmitud elektrilepingu tingimusi muuta lepingus ja seaduses ette n\u00e4htud alustel ja korras, kuid t\u00e4htajalise elektrilepingu hinda ei tohi \u00fcldreeglina lepingu t\u00e4htaja jooksul muuta.\nVaata lisaks: elektrilepingudavaneb uues vahekaardis (https://www.ttja.ee/eraklient/tarbija-oigused/tarbija-oigused-ja-kohustused/lepingud) ja elektriohutusavaneb uues vahekaardis (/eraklient/ohutus/koduohutus/elektriohutus)\nEleringi elektrienergia p\u00e4ritolu t\u00f5endusportaalisavaneb uues vahekaardis (https://www.elering.ee/elektrienergia-paritolu-toendusportaal-0) saab vaadata andmeid tarbitud elektrienergia p\u00e4ritolu ja CO2 heitme kohta.\nElektrit puudutavad k\u00fcsimused ja kaebused", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "- TTJA tegeleb lepingutingimusi puudutavate k\u00fcsimustega ning teeb j\u00e4relevalvet elektriettev\u00f5tete reklaami- ja m\u00fc\u00fcgitegevuse \u00fcle. Samuti tegeleb k\u00fcsimustega, mis puudutavad elektriohutust ja arvesteid.\n- Konkurentsiametavaneb uues vahekaardis (https://www.konkurentsiamet.ee/et) teostab j\u00e4relevalvet elektrituruseaduse ja selle alusel kehtestatud \u00f5igusaktide t\u00e4itmise, sh elektrituru toimimise ja turuosaliste tegevuse \u00fcle.\n\n- Peaksid p\u00f6\u00f6rduma elektriettev\u00f5tte poole, kuna klienditeeninduse probleemid peab kaupleja ise lahendama. Juhul, kui tegemist on eksitava teabe edastamisega ja ettev\u00f5te ei tee Sinu p\u00f6\u00f6rdumise peale parandusi, peaksid p\u00f6\u00f6rduma TTJA-sse.\n\n\n\n- Esmalt peaksid hoolikalt lugema lepingutingimusi ja selgitama leppetrahvi v\u00f5i viivisn\u00f5ude sisu. Seejuures peaksid kontrollima, kas oled arved ikka \u00f5igeaegselt tasunud. Alles siis, kui Sa oled l\u00f5plikult veendunud, et leppetrahvi v\u00f5i viiviste n\u00f5udmiseks puudub alus ning Sa ei j\u00f5ua elektriettev\u00f5ttega suheldes omal k\u00e4el lahenduseni, saad p\u00f6\u00f6rduda n\u00f5ude vaidlustamiseks TTJA juures tegutsevasse tarbijavaidluste komisjoni v\u00f5i kohtusse.\n\n\n\n- Esmalt p\u00f6\u00f6rdu elektriettev\u00f5tte poole, vaidluse korral tarbijavaidluste komisjoni v\u00f5i kohtusse.\n\n\n\n- Esmalt p\u00f6\u00f6rdu v\u00f5rguettev\u00f5tja poole ja seej\u00e4rel vajadusel TTJA poole.\n\n\n\n- \u00dchenduse katkestamise \u00f5igusp\u00e4rasuse hindamisega tegeleb Konkurentsiamet.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "- \u00dchenduse katkestamise \u00f5igusp\u00e4rasuse hindamisega tegeleb Konkurentsiamet.\n\n\n\n- K\u00fcsimuste korral suhtle esmalt elektriettev\u00f5ttega ja k\u00fcsi selgitusi. Kui leiad, et lepingu tingimuste muutmine ei olnud \u00f5igusp\u00e4rane, on Sul v\u00f5imalik vaidluse korral p\u00f6\u00f6rduda tarbijavaidluste komisjoni v\u00f5i kohtusse. V\u00f5rgutasude v\u00f5i v\u00f5rguteenuse osutamise t\u00fc\u00fcptingimuste muutmisel tuleb p\u00f6\u00f6rduda Konkurentsiametisse, kuiv\u00f5rd v\u00f5rgutasud ja v\u00f5rguteenuse osutamise t\u00fc\u00fcptingimused koosk\u00f5lastatakse Konkurentsiametiga.\n\n\n\n- P\u00f6\u00f6rdu kohe politseisse ja elektriettev\u00f5tte poole.\n\n\n\n- , kuid olemasolevad dokumendid kinnitavad tarbitud elektrikoguseid ja selle hinda?  Esmalt peaksid p\u00f6\u00f6rduma asjaolude v\u00e4ljaselgitamiseks elektriettev\u00f5tja poole. Kui elektriettev\u00f5tja vastus Sind ei rahulda on Sul v\u00f5imalik p\u00f6\u00f6rduda arve vaidlustamiseks tarbijavaidluste komisjoni v\u00f5i kohtusse.\n\n\n\n- (elektriga varustatus ei ole tagatud, pinge k\u00f5igub vms)?  Esmalt p\u00f6\u00f6rdu v\u00f5rguettev\u00f5tja poole. Juhul kui probleem ei lahene peaksid p\u00f6\u00f6rduma Konkurentsiametisse.\n\n\n\n- Peaksid p\u00f6\u00f6rduma elektriettev\u00f5tte poole. Samas tuleb Sul arvestada, et isegi siis, kui arve tuleb hilinemisega, ei ole Sul \u00f5igust keelduda selle maksmisest. Samas ei ole ka ettev\u00f5ttel \u00f5igus n\u00f5uda Sinult viiviseid, kui\u00a0ta on ise arve esitamisega viivitanud.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "pead leppima v\u00f5rguettev\u00f5tjaga kokku liitumistingimused ja s\u00f5lmima liitumislepingu. Reeglina projekteerib ja ehitab v\u00f5rguettev\u00f5tja vastavalt s\u00f5lmitud lepingule gaasitorustiku kuni liitumispunktini, milleks on sulgeseade Sinu kinnistu piiril. Sina korraldad alates liitumispunktist omal kulul gaasitorustiku ja -tarvikute projekteerimise ja paigaldamise p\u00e4deva ettev\u00f5tte abil.\ntuleb s\u00f5lmida leping v\u00f5rguettev\u00f5tja ja gaasim\u00fc\u00fcjaga. V\u00f5rguettev\u00f5tjaga s\u00f5lmitakse v\u00f5rguleping v\u00f5rguteenuse kasutamiseks ja gaasim\u00fc\u00fcjaga gaasi m\u00fc\u00fcgileping gaasi ostuks. Eesti gaasiturg on avatud 2007. aastast ja tarbija saab valida endale sobiva gaasim\u00fc\u00fcja. V\u00f5rguettev\u00f5tjat valida ei saa ja v\u00f5rguleping tuleb s\u00f5lmida gaasiv\u00f5rguettev\u00f5tjaga, kelle tegevuspiirkonnas Sinu tarbimiskoht asub.\nMaagaasiseaduse ja selle alusel kehtestatud \u00f5igusaktide t\u00e4itmise \u00fcle teostab j\u00e4relevalvet Konkurentsiamet. TTJA poole on v\u00f5imalik p\u00f6\u00f6rduda tarbijakaitseseadusegaavaneb uues vahekaardis (https://www.riigiteataja.ee/akt/108012020003) reguleeritud k\u00fcsimustes, nt kui ettev\u00f5tja kasutab ebaausat kauplemisv\u00f5tet v\u00f5i tarbijat ebam\u00f5istlikult kahjustavat t\u00fc\u00fcptingimust. Lepingust tuleneva vaidluse lahendamiseks on tarbijal v\u00f5imalik p\u00f6\u00f6rduda TTJA juures tegutsevasse tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "pead s\u00f5lmima vee-ettev\u00f5tjaga liitumislepingu. Liitumistaotlus tuleb Sul esitada sellele vee-ettev\u00f5tjale, kelle tegevuspiirkonnas Sinu kinnistu paikneb. Vee-ettev\u00f5tja v\u00f5ib \u00fchisveev\u00e4rgi ja -kanalisatsiooni omaniku v\u00f5i valdajana v\u00f5tta Sinult liitumistasu, mille arvutamise metoodika koosk\u00f5lastab vastavalt oma p\u00e4devusele Konkurentsiamet v\u00f5i kohalik omavalitsus.\ntuleb s\u00f5lmida vee-ettev\u00f5tjaga teenuse kasutamiseks leping. Vee-ettev\u00f5tja poolt v\u00f5etavat veeteenuse hinda kontrollib ja koosk\u00f5lastab vastavalt oma p\u00e4devusele Konkurentsiamet v\u00f5i kohalik omavalitsus.\nJ\u00e4relevalvet veeteenuse hinna ja liitumistasu \u00f5igusaktidele vastavuse \u00fcle teostavad vastavalt oma p\u00e4devusele Konkurentsiamet v\u00f5i valla- ja linnavalitsus. J\u00e4relevalvet vee-ettev\u00f5tja tegevuse vastavuse \u00fcle \u00fchisveev\u00e4rgi ja -kanalisatsiooni seadusele ja kohaliku omavalitsuse \u00f5igusaktidele teostab valla- ja linnavalitsus. TTJA poole on v\u00f5imalik p\u00f6\u00f6rduda tarbijakaitseseadusegaavaneb uues vahekaardis (https://www.riigiteataja.ee/akt/108012020003) reguleeritud k\u00fcsimustes, nt kui ettev\u00f5tja kasutab ebaausat kauplemisv\u00f5tet. Lepingust tuleneva vaidluse lahendamiseks saab tarbija p\u00f6\u00f6rduda TTJA juures tegutsevasse tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .\nelanikuga omavalitsused ei ole kohustatud oma territooriumil j\u00e4\u00e4tmeveokonkurssi korraldama. , siis pead Sa valima endale ise j\u00e4\u00e4tmevedaja v\u00f5i viima oma j\u00e4\u00e4tmed pr\u00fcgilasse v\u00f5i j\u00e4\u00e4tmejaama. elanikuga omavalitsused peavad korraldama oma territooriumil j\u00e4\u00e4tmeveokonkursi, m\u00e4\u00e4rates j\u00e4\u00e4tmeveo piirkonnad ja kehtestades tasu piirm\u00e4\u00e4rad.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": ", loetakse Sind j\u00e4\u00e4tmeseaduse j\u00e4rgi automaatselt sellel territooriumil korraldatud j\u00e4\u00e4tmeveoga liitunuks. Seega ei pea Sa liitumiseks s\u00f5lmima pr\u00fcgivedajaga kirjalikku lepingut, kuid v\u00f5imalike arusaamatuste v\u00e4ltimiseks on seda siiski soovitav teha. Kui elad kortermajas, kus on korteri\u00fchistu, siis s\u00f5lmib lepingu \u00fchistu.\n, milleks on segaolmej\u00e4\u00e4tmed, paber ja kartong, biolagunevad k\u00f6\u00f6gi- ja s\u00f6\u00f6klaj\u00e4\u00e4tmed ning suurj\u00e4\u00e4tmed.\nEraldi tuleb koguda vanapaber ja papp, klaas-, plast- ja metalltaara, pakendid ja olmej\u00e4\u00e4tmed, suurj\u00e4\u00e4tmed.\nsaab viia tagastuspunkti.\npead saama tasuta \u00e4ra anda. Vana elektroonika saad poodi anda tasuta, kui ostad samast kohast uue asemele. Pea meeles, et tasuta saad \u00fcks \u00fche vastu tagastada ainult sama liiki ja sama otstarbega seadme. E-poodi ei saa vana elektroonikat tagastada, kuid e-poes peab olema kirjas, kus on elektroonika kogumispunkt. Vanu majapidamismasinaid on Sul v\u00f5imalik anda ka linna v\u00f5i valla j\u00e4\u00e4tmete kogumispunktidesse v\u00f5i j\u00e4\u00e4tmejaamadesse, patareisid ja akusid aga panna poodides olevatesse spetsiaalsetesse konteineritesse.\nKui Sul on korraldatud j\u00e4\u00e4tmeveo piirkonnas tekkinud k\u00fcsimusi j\u00e4\u00e4tmevedaja tegevuse \u00f5igusp\u00e4rasuse osas, mis ei ole j\u00e4\u00e4tmevedaja poole p\u00f6\u00f6rdumisel lahendust leidnud, on Sul v\u00f5imalik n\u00f5u ja abi saamiseks p\u00f6\u00f6rduda kohaliku omavalitsuse \u00fcksuse poole.", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}, {"content": {"chunk": "J\u00e4\u00e4tmehoolduse korraldamine on kohaliku omavalituse \u00fclesanne. TTJA poole on v\u00f5imalik p\u00f6\u00f6rduda tarbijakaitseseadusegaavaneb uues vahekaardis (https://www.riigiteataja.ee/akt/108012020003) reguleeritud k\u00fcsimustes, nt kui ettev\u00f5tja kasutab ebaausat kauplemisv\u00f5tet v\u00f5i tarbijaid ebam\u00f5istlikult kahjustavaid t\u00fc\u00fcptingimusi.\nLepingust tuleneva vaidluse lahendamiseks saab tarbija p\u00f6\u00f6rduda TTJA juures tegutsevasse tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .\nPostiteenust reguleerib postiseadusavaneb uues vahekaardis (https://www.riigiteataja.ee/akt/113032019115) . Postiseaduses ja selle alusel kehtestatud \u00f5igusaktides s\u00e4testatud n\u00f5uete t\u00e4itmise \u00fcle teostab j\u00e4relevalvet Konkurentsiamet.\nTTJA poole on v\u00f5imalik p\u00f6\u00f6rduda tarbijakaitseseadusega reguleeritud k\u00fcsimuses, nt kui ettev\u00f5tja kasutab ebaausat kauplemisv\u00f5tet. Lepingust tuleneva vaidluse lahendamiseks saab tarbija p\u00f6\u00f6rduda ameti juures tegutsevasse tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .\nKui tellid teise Euroopa Liidu liikmesriigi e-poest kauba ja kaup j\u00f5udis kohale kahjustatult, p\u00f6\u00f6rdu pretensiooniga e-poe poole, sest kauba kohaletoimetamise eest vastutab ostja ees e-pood. Kui e-poe lahendus Sind ei rahulda, saad p\u00f6\u00f6rduda Euroopa Liidu tarbija n\u00f5ustamiskeskusesseavaneb uues vahekaardis (www.consumer.ee) .\nViimati uuendatud 29.05.2024", "imgurl": "", "title": "\u00dcldhuviteenused | Tarbijakaitse ja Tehnilise J\u00e4relevalve Amet", "description": "\u00dcldhuviteenused on riigi v\u00f5i kohaliku omavalitsuse valdava enamiku elanike kasutatav teenus, sh elektri-, gaasi-, vee- ja kanalisatsiooni-, j\u00e4\u00e4tmek\u00e4itlus-, postiteenus ning muud sarnased teenused.", "source_url": "https://ttja.ee/eraklient/tarbija-oigused/teenused/uldhuviteenused"}}]