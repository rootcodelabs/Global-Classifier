[{"content": {"chunk": "ETSI-l on \u00fcle 800 liikme rohkem kui 60 riigist. Liikmeteks v\u00f5ivad olla operaatorid, tootjad, teenusepakkujad, teadusasutused, kasutajad ja rahvuslikud standardiorganisatsioonid. Liikmete arv \u00fchest riigist ei ole piiratud, kuid t\u00e4isliikmeteks v\u00f5ivad olla ainult Euroopa Postiside- ja Telekommunikatsiooni Administratsioonide Konverentsi (CEPT) liikmed. Rahvuslikke standardiorganisatsioone (NSO) on 41.\nETSI standardid ja standardikavandid on tasuta saadaval internetist ETSI Publicationsavaneb uues vahekaardis (https://www.etsi.org/standards-search#page=1&search=&title=1&etsiNumber=1&content=1&version=0&onApproval=1&published=1&historical=1&startDate=1988-01-15&endDate=2017-07-07&harmonized=0&keyword=&TB=&stdType=&frequency=&mandate=&collection=&sort=1) . ETSI uudiskiri Enjoy!avaneb uues vahekaardis (https://www.etsi.org/newsroom/magazine) ilmub neli korda aastas ja on k\u00e4ttesaadav ETSI kodulehelt. Samal veebilehel on ka teave ETSI poolt korraldatavatest veebinaridest ja muudest \u00fcritustest, kus saavad osaleda k\u00f5ik soovijad. Tehnilise J\u00e4relevalve Amet on 1998 aastast ETSI t\u00e4isliige Eesti rahvusliku standardiorganisatsioonina.", "imgurl": "", "title": "Standardimine | Tarbijakaitse ja Tehnilise J\u00e4relevalve Amet", "description": "Euroopas tegeleb telekommunikatsioonialaste standardite v\u00e4ljat\u00f6\u00f6tamisega Euroopa Telekommunikatsiooni Standardite Instituut ETSI (European Telecommunications Standards Institute), mis on asutatud 1988. aastal ja asub Prantsusmaal Sophia Antipolis.", "source_url": "https://ttja.ee/ariklient/side-ja-meediateenused/sideteenused/standardimine"}}, {"content": {"chunk": "Rahvusliku standardiorganisatsiooni \u00fcheks kohustuseks on Eesti arvamuse v\u00e4ljaselgitamine ja osalemine ETSI standardikavandite h\u00e4\u00e4letamisel.\nArvamust ETSI standardikavandite kohta saab avaldada l\u00e4bi Tarbijakaitse ja Tehnilise J\u00e4relevalve Ameti. Allpool on toodud arvamusk\u00fcsitlusel ja h\u00e4\u00e4letusel olevate ETSI standardikavandite loetelu, koos v\u00f5imalusega neid alla laadida ja arvamust avaldada.\nStandardikavandite h\u00e4\u00e4letus:\nEuroopa standardite arvamusk\u00fcsitlusavaneb uues vahekaardis (https://webapp.etsi.org/deliverables/Actions.asp?action=AP)  Standardikavandite h\u00e4\u00e4letusavaneb uues vahekaardis (https://webapp.etsi.org/deliverables/Actions.asp?action=V)  Standardite t\u00fchistamise h\u00e4\u00e4letusavaneb uues vahekaardis (https://webapp.etsi.org/deliverables/Actions.asp?action=WV)\n\n\nKommentaarid saatke palun elektroonselt kas lisatud vormil vabatekstina inglise keeles v\u00e4hemalt kaks n\u00e4dalat enne h\u00e4\u00e4letuse l\u00f5ppu aadressil andres.teeaar@ttja.ee (mailto:andres.teeaar@ttja.ee) Kommentaaride esitamise vorm:", "imgurl": "", "title": "Standardimine | Tarbijakaitse ja Tehnilise J\u00e4relevalve Amet", "description": "Euroopas tegeleb telekommunikatsioonialaste standardite v\u00e4ljat\u00f6\u00f6tamisega Euroopa Telekommunikatsiooni Standardite Instituut ETSI (European Telecommunications Standards Institute), mis on asutatud 1988. aastal ja asub Prantsusmaal Sophia Antipolis.", "source_url": "https://ttja.ee/ariklient/side-ja-meediateenused/sideteenused/standardimine"}}, {"content": {"chunk": "Standardimise t\u00f6\u00f6programm\nTTJA vastutab elektroonilise side standardimise eest Eestis ja esindab Eestit rahvusvahelistes telekommunikatsiooni standardiorganisatsioonides. Koos valdkonnas tegutsevate huvilistega Eestis paneb TTJA kokku ja/v\u00f5i on kaasatud riikliku arvamuse koostamisele rahvusvahelistes organisatsioonides \u00fcles kerkivates standardimisvaldkonna k\u00fcsimustes. TTJA organiseerib telekommunikatsiooni standardite avalikul arvamusk\u00fcsitlusel Eesti arvamuse koostamist. T\u00e4psem info eespool. Koost\u00f6\u00f6s Eesti Standardimis- ja Akrediteerimiskeskusega ( https://www.evs.ee/et/avaneb uues vahekaardis (https://www.evs.ee/et/) ) v\u00f5tab TTJA Euroopa standardid vastu eesti standardiks.\nSel aastal pole TTJA-l plaanis valmistada ette v\u00f5i t\u00e4iendada telekommunikatsiooni valdkonna standardeid. TTJA poolt \u00fcle v\u00f5etud standardid on identsed Euroopa standarditele.\nViimati uuendatud 16.01.2025", "imgurl": "", "title": "Standardimine | Tarbijakaitse ja Tehnilise J\u00e4relevalve Amet", "description": "Euroopas tegeleb telekommunikatsioonialaste standardite v\u00e4ljat\u00f6\u00f6tamisega Euroopa Telekommunikatsiooni Standardite Instituut ETSI (European Telecommunications Standards Institute), mis on asutatud 1988. aastal ja asub Prantsusmaal Sophia Antipolis.", "source_url": "https://ttja.ee/ariklient/side-ja-meediateenused/sideteenused/standardimine"}}]