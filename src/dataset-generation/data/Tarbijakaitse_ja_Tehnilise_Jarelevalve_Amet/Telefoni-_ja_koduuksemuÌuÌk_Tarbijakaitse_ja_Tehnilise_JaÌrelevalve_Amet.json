[{"content": {"chunk": "Telefonim\u00fc\u00fck\nMitmed kauplejad pakuvad oma tooteid ja teenuseid telefoni teel. Kuigi sellisel viisil on kaupu ja teenuseid tellida mugav ja v\u00f5ib-olla ka soodsam, pead olema t\u00e4helepanelik.\nKui pooled s\u00f5lmivad lepingu telefonitsi, on tarbija telefonik\u00f5ne k\u00e4igus v\u00f5etud kohustustega seotud \u00fcksnes juhul, kui ettev\u00f5tja on telefonitsi edastatut kinnitanud p\u00fcsival andmekandjal ning tarbija on oma tahet olla telefoni teel v\u00f5etud kohustustega seotud kinnitanud kirjalikku taasesitamist v\u00f5imaldavas vormis, nt kirja v\u00f5i e-kirja v\u00f5i SMS-i teel. Kui ettev\u00f5tja rikub nimetatud n\u00f5uet, siis ei teki ettev\u00f5tjal tarbija vastu n\u00f5udeid, v\u00e4lja arvatud juhul, kui leping s\u00f5lmitakse tarbija algatusel.\n\n- Telefoni teel toodet v\u00f5i teenust tellides ei pruugi Sa pakkumise tingimustest t\u00e4ielikult aru saada ega suuta kogu m\u00fc\u00fcgik\u00f5ne k\u00e4igus antud infot meelde j\u00e4tta. Peaksid kindlasti t\u00e4psustama, kas tegemist on \u00fchekordse v\u00f5i tasulise perioodilise teenusega.\n- Toote v\u00f5i teenuse maksumusele v\u00f5ivad lisanduda ka postikulud. Kui tegemist on perioodilise teenusega, siis pead arvestama, et iga j\u00e4rgmise pakiga kaasnevad uued kulud.\nK\u00fcsi \u00fcle, kuidas saad tellitud kauba tagastada v\u00f5i teenusest loobuda, kui see Sulle ei sobi. Tee seda isegi siis, kui m\u00fc\u00fcgiagent Sulle seda juba mainis.", "imgurl": "", "title": "Telefoni- ja koduuksem\u00fc\u00fck | Tarbijakaitse ja Tehnilise J\u00e4relevalve Amet", "description": "Telefoni- ja koduuksem\u00fc\u00fck. Siit lehelt leiad n\u00e4pun\u00e4iteid, mida tarbijana t\u00e4hele panna ja meeles pidada selliste m\u00fc\u00fcgiviiside puhul.", "source_url": "https://ttja.ee/eraklient/tarbija-oigused/kaubandus/telefoni-ja-koduuksemuuk"}}, {"content": {"chunk": "- Enne kindla jah-s\u00f5na \u00fctlemist hinda oma rahalist seisu ja toote v\u00f5i teenuse vajalikkust. V\u00f5ta kindlasti m\u00f5tlemisaega, et v\u00e4ltida emotsiooniostu. Kui m\u00fc\u00fcgiagent k\u00e4itub ahistavalt ja m\u00f5jutab Sind liigselt lepingut s\u00f5lmima, siis on tegemist ebaausa kauplemisv\u00f5ttega.\n- kui oled oma tahet kauplejale kinnitanud e-kirja v\u00f5i SMS-i teel. Ehk kaupleja ei v\u00f5i Sulle tooteid saata ainult telefoni teel saadud kinnituse peale.\n- Kui oled toote k\u00e4tte saanud v\u00f5i teenust kasutama hakanud, loe t\u00e4helepanelikult l\u00e4bi k\u00f5ik kaasa pandud v\u00f5i Sulle saadetud materjalid. Seal on kirjas, kui pika aja jooksul ja kuidas saad teada anda, et soovid tellitud tootest v\u00f5i teenusest loobuda v\u00f5i et ei soovi edaspidi regulaarselt saadetavaid tooteid. Kauplejad v\u00f5ivad esmakordsel tellimisel pakkuda tasuta proovipakki.\n- Uuri, kas proovipaki n\u00e4ol on tegemist \u00fchekordse tasuta tellimusega v\u00f5i hakkad tooteid saama iga teatud aja tagant ja pead nende eest maksma.\n- helista v\u00f5i kirjuta kohe paki saatnud kauplejale ning anna teada oma keeldumissoovist.\n- tuleb Sul see kohe tagasi saata. Tagastamiskulusid Sina kandma ei pea.\n- aga Sulle saadetakse siiski pakk ja arve, siis \u00e4ra j\u00e4ta seda t\u00e4helepanuta. Anna kauplejale teada, et Sa loobud saadetisest. Vastasel juhul v\u00f5id \u00fcsna pea saada rahalise n\u00f5ude inkassofirmalt, kuid siis on juba hilja pakist loobuda ja pead selle eest ikkagi maksma.\nPea meeles!", "imgurl": "", "title": "Telefoni- ja koduuksem\u00fc\u00fck | Tarbijakaitse ja Tehnilise J\u00e4relevalve Amet", "description": "Telefoni- ja koduuksem\u00fc\u00fck. Siit lehelt leiad n\u00e4pun\u00e4iteid, mida tarbijana t\u00e4hele panna ja meeles pidada selliste m\u00fc\u00fcgiviiside puhul.", "source_url": "https://ttja.ee/eraklient/tarbija-oigused/kaubandus/telefoni-ja-koduuksemuuk"}}, {"content": {"chunk": "- M\u00fc\u00fcgik\u00f5ne ajal antud suuline n\u00f5usolek lepingu s\u00f5lmimiseks ei ole Sinu jaoks siduv.\n- Kauplejal on kohustus enne Sinu jah-s\u00f5na saamist saata lepingu tingimused Sulle kirjalikult.\n- Sul on \u00f5igus telefoni teel tellitud tootest v\u00f5i teenusest p\u00f5hjendusi esitamata 14 p\u00e4eva jooksul taganeda.\nKoduuksem\u00fc\u00fck\nLepingu s\u00f5lmimisel tarbija eluruumis v\u00f5i t\u00f6\u00f6kohas, \u00fchiss\u00f5idukis, t\u00e4naval v\u00f5i vabaaja\u00fcritustel, on tegemist .\nKuigi nii v\u00f5ib tunduda lihtne ja mugav oste teha, peaksid teadma, et v\u00e4ljaspool \u00e4riruume s\u00f5lmitavate lepingute korral on Sinu kui tarbija \u00f5igused veidi erinevad v\u00f5rreldes tavakauplusest ostmisega.\nEnne lepingu s\u00f5lmimist peab ettev\u00f5tja andma lisaks p\u00f5hjalikule teabele ostetava kauba v\u00f5i teenuse ja lepingu tingimuste kohta Sulle ka lepingust taganemise n\u00e4idisjuhendi, mis on kinnitatud justiitsministri m\u00e4\u00e4rusegaavaneb uues vahekaardis (https://www.riigiteataja.ee/akt/103012014001) .\nV\u00e4ljaspool \u00e4riruume s\u00f5lmitava lepingu puhul v\u00f5ib olla v\u00f5imalik tasuda ka j\u00e4relmaksuga.\nVastavalt v\u00f5la\u00f5igusseaduseleavaneb uues vahekaardis (https://www.riigiteataja.ee/akt/961235?leiaKehtiv) on alates kauba k\u00e4ttesaamisest v\u00f5i teenuse puhul lepingu s\u00f5lmimisest. Lepingust taganemist ei pea Sa kauplejale p\u00f5hjendama.\n, v\u00f5id Sa seda teha 12 kuu jooksul alates kauba k\u00e4ttesaamisest v\u00f5i teenuslepingu s\u00f5lmimisest.\n, peab kaupleja Sulle makstud raha tagastama viivitamata, kuid mitte hiljem kui 14 p\u00e4eva jooksul arvates lepingust taganemisest. Sama aja jooksul pead Sina kauplejale kauba tagastama.", "imgurl": "", "title": "Telefoni- ja koduuksem\u00fc\u00fck | Tarbijakaitse ja Tehnilise J\u00e4relevalve Amet", "description": "Telefoni- ja koduuksem\u00fc\u00fck. Siit lehelt leiad n\u00e4pun\u00e4iteid, mida tarbijana t\u00e4hele panna ja meeles pidada selliste m\u00fc\u00fcgiviiside puhul.", "source_url": "https://ttja.ee/eraklient/tarbija-oigused/kaubandus/telefoni-ja-koduuksemuuk"}}, {"content": {"chunk": "lepingutingimustele mittevastava kauba osas (nt kui ostetud kaup lakkab korralikult t\u00f6\u00f6tamast) kahe aasta jooksul alates kauba k\u00e4ttesaamisest. Kui kaupleja v\u00f5i teenusepakkuja keeldub Sinu kaebust lahendamast v\u00f5i Sa ei ole n\u00f5us tema pakutud lahendusega, v\u00f5id esitada avalduse vaidluse lahendamiseks tarbijvaidluste komisjonileavaneb uues vahekaardis (https://komisjon.ee/et) .\nPea meeles!", "imgurl": "", "title": "Telefoni- ja koduuksem\u00fc\u00fck | Tarbijakaitse ja Tehnilise J\u00e4relevalve Amet", "description": "Telefoni- ja koduuksem\u00fc\u00fck. Siit lehelt leiad n\u00e4pun\u00e4iteid, mida tarbijana t\u00e4hele panna ja meeles pidada selliste m\u00fc\u00fcgiviiside puhul.", "source_url": "https://ttja.ee/eraklient/tarbija-oigused/kaubandus/telefoni-ja-koduuksemuuk"}}, {"content": {"chunk": "- V\u00e4ljaspool \u00e4riruume s\u00f5lmitava lepingu kohta s\u00e4testatu ei kehti siis, kui Sinu ostetav kaup v\u00f5i teenus maksab 20 eurot v\u00f5i v\u00e4hem.\n- Osa kaupade puhul on tark k\u00fcsida v\u00f5imalike varuosade saadavuse kohta (nt kust ja mis hinnaga v\u00f5ib juurde soetada tolmuimeja filtreid).\n- Kaupleja peab Sulle andma korrektselt vormistatud ostut\u0161eki. Juhul kui tegemist on tehniliselt keeruka v\u00f5i kasutamisel erioskust n\u00f5udva kaubaga, siis k\u00fcsi kindlasti eestikeelset kasutusjuhendit.\n- Selline kauplemisv\u00f5te, kus m\u00fc\u00fcgiagent eirab Sinu kodu k\u00fclastades palvet lahkuda ja mitte tagasi tulla, on seadusega keelatud. Keelatud on ka anda Sulle s\u00f5naselgelt teada, et kauba v\u00f5i teenuse ostmataj\u00e4tmine ohustab kaupleja t\u00f6\u00f6d v\u00f5i sissetulekut.\n- Sellistest juhtumitest ja m\u00fc\u00fcgimeetoditest teavita kindlasti ettev\u00f5tte juhtkonda.\nViimati uuendatud 21.01.2025", "imgurl": "", "title": "Telefoni- ja koduuksem\u00fc\u00fck | Tarbijakaitse ja Tehnilise J\u00e4relevalve Amet", "description": "Telefoni- ja koduuksem\u00fc\u00fck. Siit lehelt leiad n\u00e4pun\u00e4iteid, mida tarbijana t\u00e4hele panna ja meeles pidada selliste m\u00fc\u00fcgiviiside puhul.", "source_url": "https://ttja.ee/eraklient/tarbija-oigused/kaubandus/telefoni-ja-koduuksemuuk"}}]