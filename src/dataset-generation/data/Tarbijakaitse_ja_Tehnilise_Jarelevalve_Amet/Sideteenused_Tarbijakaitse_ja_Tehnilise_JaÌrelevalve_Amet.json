[{"content": {"chunk": "Kuigi iga sellise teenuse osutamise ja kasutamise puhul kehtivad erinevad n\u00f5uded ja p\u00f5him\u00f5tted, peaksid teadma sideteenuste \u00fcldisi reegleid.\nV\u00f5ta endale aega, et tutvuda lepingutingimustega, sh liitumislepingu juurde kuuluvate paketitingimuste, lepingu \u00fcldtingimuste, hinnakirjade jm lepingu lisadega.\n, kuid ta peab Sulle sellest lepingus kokkulepitud viisil ette teatama v\u00e4hemalt \u00fcks kuu enne muudatuste j\u00f5ustumist. Teates peab olema muuhulgas selgitus selle kohta, et Sul on \u00f5igus muudatustega mitten\u00f5ustumisel leping \u00fcles \u00f6elda. Tea, et sellisel juhul ei ole teenusepakkujal \u00f5igus Sinult leppetrahvi k\u00fcsida.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- hilined\u00a0 osutatud teenuse eest tasumisega \u00fcle 14 p\u00e4eva v\u00f5i \u00fcletad Sulle kehtestatud krediidilimiiti;\n- oled sidev\u00f5rguga \u00fchendanud mitte t\u00f6\u00f6korras v\u00f5i n\u00f5uetele mittevastava terminalseadme;\n- h\u00e4irid terminalseadme kasutamisega sidev\u00f5rgu t\u00f6\u00f6d v\u00f5i teisi sideteenuse kasutajaid;\n- sideteenuse osutamise piiramine on vajalik sidev\u00f5rgu seadme v\u00f5i liinirajatise paigaldamiseks, remondiks, vahetamiseks v\u00f5i hooldamiseks;\n- rikud oluliselt sideteenuse lepingu tingimusi v\u00f5i\n- piirang tuleneb seadusest.\nSiiski peab ettev\u00f5te Sind sobival viisil teavitama teenuse piiramise kavatsusest, tuues \u00fchtlasi v\u00e4lja piirangu aja ja p\u00f5hjused.\nkui oled sideteenuse tasu suuruse vaidlustanud ennemakset\u00e4htp\u00e4eva saabumist ning tasunud osutatud sideteenuse eest \u00f5igeaegselt osas, milles Sa tasu ei vaidlustanud.\nsideteenuse osutamise endises mahus kahe t\u00f6\u00f6p\u00e4eva jooksul p\u00e4rast piiramise aluseks olnud asjaolu k\u00f5rvaldamist.\n. Piiramise all on m\u00f5eldud n\u00e4iteks telefonis internetiteenuse osutamise piiramist. Sideettev\u00f5tja peab teenuse osutamist Sinu soovitud mahus piirama \u00fche t\u00f6\u00f6p\u00e4eva jooksul p\u00e4rast avalduse saamist. Kui nimetatud teenus on tasuline, peab ettev\u00f5te Sind enne piirangu rakendamist sellest teavitama, j\u00e4ttes \u00fchtlasi Sulle v\u00f5imaluse v\u00e4hemalt \u00fche t\u00f6\u00f6p\u00e4eva jooksul sellest teenusest loobuda.\n. Selleks pead Sa ettev\u00f5ttele esitama n\u00f5uetekohase avalduse. Lepingu \u00fcles\u00fctlemine j\u00f5ustub j\u00e4rgmisel t\u00f6\u00f6p\u00e4eval p\u00e4rast avalduse k\u00e4ttesaamist, kui Sa pole teates m\u00e4rkinud m\u00f5nda hilisemat kuup\u00e4eva. Siiski pead arvestama, et t\u00e4htajaliste lepingute puhul v\u00f5ib lepingu ennet\u00e4htaegse \u00fcles\u00fctlemisega kaasneda leppetrahv.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "kui ettev\u00f5te on Sinu teenusekasutamist juba piiranud ja Sa pole \u00fche kuu jooksul piirangu aluseks olnud asjaolu likvideerinud.\n.\u00a0\u00dcks v\u00f5imalus on m\u00e4\u00e4rata igakuine summa, millest suurem ei tohi Sinu kuutasu olla, ja tellida vajadusel teavitusteenus, kui teatud k\u00f5nelimiit v\u00f5i andmesidemaht on t\u00e4itunud. Selline teenus on n\u00e4iteks saldoteavitus, saldostopp vms.\n, siis v\u00f5iksid tellida ka eritasulistele telefoninumbritele helistamise piiramise teenuse. Sellega v\u00e4listad tasulistele telefoninumbritele helistamise ja ootamatult suured arved.\nLisaks eritariifsetele k\u00f5nedele saab laps tekitada suured arved ka mobiilse interneti kasutamise ja sisuteenustega. R\u00e4\u00e4gi nendest ohtudest lapsega ja uuri oma mobiilsideoperaatorilt teenuste piiramisv\u00f5imalusi.\nSelgita v\u00e4lja, kuidas operaator kontrollib piirsumma t\u00e4itumist. Kui kontroll toimub kord p\u00e4evas, mitte reaalajas, v\u00f5ib tegelik arve kujuneda seatust suuremaks.\nOsal mobiilsideoperaatoritel on teenusega liitumine tasuta, kuid teenusel on kuutasu v\u00f5i eraldi hind n\u00e4iteks s\u00f5numiga teavitamisel.\nKuna tasud operaatorile helistamise ja muude teenuste eest alles p\u00e4rast teenuste kasutamist, on operaator kehtestanud teatud rahalise piirm\u00e4\u00e4ra ehk krediidilimiidi, milleni ta v\u00f5imaldab Sul teenuseid kasutada enne arve tasumist. Krediidilimiidi suuruse m\u00e4\u00e4rab operaator lepingu s\u00f5lmimisel.\n.\u00a0Pead ise j\u00e4lgima, et Sa krediidilimiiti ei \u00fcletaks. Krediidilimiidi suuruse muutmiseks p\u00f6\u00f6rdu operaatori poole, kelle n\u00f5usolekul on v\u00f5imalik limiiti nii suurendada kui v\u00e4hendada.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "on operaatoril \u00f5igus Sulle teenuse osutamist piirata, kui ta peab seda vajalikuks, kuid see pole kohustuslik.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": ", mist\u00f5ttu Sa ei pruugi piirm\u00e4\u00e4ra \u00fcletamise kohta alati teadet saada ja saad teenust edasi kasutada. See v\u00f5ib kergesti juhtuda v\u00e4lisriigis tehtud k\u00f5nede ja kasutatud teenuste puhul.\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Tasu telefoniarve makset\u00e4htajaks, et v\u00e4ltida hilisemaid probleeme.\n- Kui Sa oled sideteenuse eest tasumisega hilinenud \u00fcle 14 p\u00e4eva, on operaatoril \u00f5igus teenuse osutamist piirata. \u00dcldjuhul ei saa Sa siis v\u00e4lja helistada, v\u00e4lja arvatud h\u00e4daabik\u00f5ned, kuid saad vastata sissetulevatele k\u00f5nedele.\n- Kui tead, et Sa ei suuda oma arvet tasuda, siis v\u00f5ta viivitamatult \u00fchendust oma operaatoriga ja selgita probleemi.\n- Kui vaidlustad sideteenuse tasu suuruse enne makset\u00e4htp\u00e4eva saabumist ja tasud \u00f5igeaegselt osas, milles Sa tasu ei vaidlusta, siis ei ole operaatoril \u00f5igust ka sideteenuse osutamist piirata.\n- Kui oled arve alusetult vaidlustanud, on operaatoril \u00f5igus n\u00f5uda viivist.\n- Kui oled sattunud juba suurematesse raskustesse, siis p\u00f6\u00f6rdu n\u00f5u saamiseks kohaliku omavalitsuse sotsiaalt\u00f6\u00f6taja v\u00f5i v\u00f5lan\u00f5ustajate poole.\nSiiski on Sul v\u00f5imalus valida, millist teenust kasutada: interneti p\u00fcsi\u00fchendust v\u00f5i mobiilset\u00a0internetti. Eelk\u00f5ige peaksid valiku tegemisel l\u00e4htuma sellest, kuidas Sa\u00a0kodus internetti kasutada eelistad \u2013 kas\u00a0\u00fche kindla laua taga istudes v\u00f5i\u00a0s\u00fclearvuti, tahvelarvuti v\u00f5i nutitelefoniga ringi liikudes.\nEnne\u00a0kindla teenusepakkuja ja paketi kasuks otsustamist p\u00f6\u00f6ra t\u00e4helepanu j\u00e4rgmistele asjaoludele.\nArvesta, et igal pool ei ole v\u00f5rgu\u00fchendus\u00a0v\u00f5rdselt hea ja kvaliteetne v\u00f5i puudub\u00a0hoopis.\nKui vajad internetti nii lauaarvutile, s\u00fclearvutile kui ka nutitelefonile v\u00f5i m\u00f5nda muud kombinatsiooni, siis k\u00fcsi\u00a0teenusepakkujalt just Sulle sobivat lahendust.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "Arvesta, et m\u00f5ne paketi puhul pead ostma v\u00f5i rentima endale ka vajaliku seadme (modemi, ruuteri jms). Lisaseadmete kohta uuri t\u00e4psemalt klienditeenindajalt. Lepingutingimuste puhul p\u00f6\u00f6ra erilist t\u00e4helepanu punktidele, mis k\u00e4sitlevad maksetingimusi ja lepingust taganemist. Kui Sul tekib k\u00fcsimusi, siis palu selgitusi\u00a0klienditeenindajalt.\nsiis tutvu olemasoleva lepinguga ning tee kindlaks, kas lepingu l\u00f5petamisega kaasneb sanktsioone. Kuigi teise ettev\u00f5tte pakkumine v\u00f5ib olla ahvatlev, veendu enne l\u00f5pliku otsuse langetamist, et teed enda jaoks \u00f5ige valiku.\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Internetiteenuse osutajad pakuvad sageli komplekslahendusi. See t\u00e4hendab, et Sul on v\u00f5imalik \u00fche lepinguga saada nii internet, mobiilside kui ka digitelevisioon. Kuigi selline lahendus v\u00f5ib olla v\u00e4ga mugav, pead kindlasti hoolikalt m\u00f5tlema, kas see on just Sulle sobiv.\n- M\u00f5nikord pakuvad internetiteenuse osutajad liitumisel m\u00f5nda seadet tasuta. Tea, et lepingule alla kirjutades seod ennast teenusepakkujaga kindlaks perioodiks ja m\u00e4\u00e4ratud kuutasuga. Ennet\u00e4htaegselt lepingut l\u00f5petades pead arvestama, et teenusepakkuja v\u00f5ib Sinult k\u00fcsida lepingu ennet\u00e4htaegse l\u00f5petamise eest tasu (k\u00e4sitlustasu/leppetrahvi). Selle suurus oleks Sul\u00a0m\u00f5istlik enne lepingu s\u00f5lmimist v\u00e4lja uurida.\n- Kui Sulle tehakse pakkumine\u00a0telefoni\u00a0v\u00f5i muu sidevahendi teel, siis tea, et v\u00f5id lepingust taganeda 14 p\u00e4eva jooksul p\u00e4rast jah-s\u00f5na \u00fctlemist (v.a teenuste puhul, mida oled oma n\u00f5usolekul v\u00f5i algatusel hakanud enne taganemist\u00e4htaega kasutama).\nT\u00e4nap\u00e4eval on mobiiltelefon olemas enamikul inimestel. Sellega helistamiseks on kaks v\u00f5imalust:", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- s\u00f5lmida leping mobiilsideoperaatoriga v\u00f5i\n- osta k\u00f5nekaart.\n, maksad teenuse eest enne selle kasutamist. Siiski peaksid k\u00f5nekaarti valides j\u00e4lgima, milline k\u00f5neminutihind sellele kaardile kehtib. Samuti peaksid tutvuma k\u00f5neaja lisamise juhistega.\nK\u00f5nekaart on m\u00f5istlik v\u00f5tta siis, kui kasutad mobiiltelefoni harva, peamiselt k\u00f5nedele vastamiseks. Kui kasutad igap\u00e4evaselt m\u00f5ne v\u00e4lisriigi mobiilinumbrit, kuid k\u00e4id m\u00f5nikord Eestis, siis on samuti kasulikum kasutada k\u00f5nekaarti.\nhelistad telefoniga igap\u00e4evaselt. Operaatorit valides pead olema aga t\u00e4helepanelik, kuna igal teenusepakkujal on mitmeid erinevaid pakette ja lisateenuseid.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Eri teenusepakkujatel on ka erinevad hinnad nii v\u00f5rgusisestele kui -v\u00e4listele k\u00f5nedele, lauatelefonile helistamisele, s\u00f5numitele ja muudele teenustele. Oluline on ka see, kas k\u00f5ne maksumust arvestatakse sekundip\u00f5hiselt v\u00f5i minutip\u00f5hisel. Kindlasti tee endale selgeks ka mahup\u00f5histe teenuste, n\u00e4iteks interneti kasutamise, maksumus.\n- Kuigi enamik mobiilsideoperaatoreid reklaamib end parima levialaga, uuri kindlasti enne lepingu s\u00f5lmimist, kas Sinu peamises tegevuskohas on levi olemas v\u00f5i piisav.\n- P\u00f6\u00f6ra erilist t\u00e4helepanu lepingu kehtivusele, makset\u00e4htaegadele ja sanktsioonidele juhuks, kui Sa lepingust kinni ei pea. Kui Sulle j\u00e4\u00e4b lepingus midagi arusaamatuks, siis k\u00fcsi klienditeenindajalt selgitust.\n- Enne \u00fche pakkuja kasuks otsustamist v\u00f5rdle v\u00e4hemalt kahe teenusepakkuja lepingutingimusi.\n- Kindlasti uuri, kuidas on v\u00f5imalik lepingust taganeda ja kas sellega kaasneb Sulle lisakulu.\nsiis tutvu olemasoleva lepinguga ning tee kindlaks, kas lepingu l\u00f5petamisega kaasneb sanktsioone. Kuigi teise operaatori pakkumine v\u00f5ib olla ahvatlev, veendu enne l\u00f5pliku otsuse langetamist, et teed enda jaoks \u00f5ige valiku.\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Sageli pakuvad mobiilsideoperaatorid liitumisel tasuta mobiiltelefoni. Tea, et lepingule alla kirjutades seod ennast teenusepakkujaga kindlaks perioodiks ja m\u00e4\u00e4ratud kuutasuga. Ennet\u00e4htaegselt lepingut l\u00f5petades pead arvestama, et Sul on endiselt kohustus maksta teatud summa saadud telefoni eest.\n- \nKui Sulle tehakse pakkumine\u00a0telefoni\u00a0v\u00f5i muu sidevahendi teel, siis tea, et v\u00f5id lepingust taganeda 14 p\u00e4eva jooksul p\u00e4rast jah-s\u00f5na \u00fctlemist (v.a teenuste puhul, mida oled oma n\u00f5usolekul v\u00f5i algatusel hakanud enne taganemist\u00e4htaega kasutama).\nSellise keskkonna kasutajaks registreerumine ja mingi osa teenustest on tavaliselt tasuta, kuid osa teenuseid v\u00f5ivad olla tasulised.\u00a0N\u00e4iteks on levinud skeem, kus teenuse algtasemed on tasuta, kuid teatud tasemele j\u00f5udes pead j\u00e4tkamiseks loovutama teatud rahasumma.\nm\u00f5nes keskkonnas on tasulised teenused ka eraldi rubriigis. Samuti n\u00f5uab enamik allalaadimiseks m\u00f5eldud keskkondi registreerimisel Sinu krediitkaardinumbrit ja tasulise teenuse allalaadimisel pead makse kinnitama, mis v\u00e4listab teenuse kogemata tellimise.\nKuna teenusepakkujal on registreerimisel sisestatud andmed juba olemas ja sisselogitud oleku korral enne teenuse telefoni laadimist neid ei k\u00fcsita, v\u00f5ib juhtuda, et teenuse laeb alla telefoni kasutav laps. Tasulise teenuse korral l\u00e4heb vastav summa krediitkaardilt maha.\n\n- tutvu kindlasti teenuse tingimustega;\n- oska vahet teha tasuta ja tasulistel teenustel;\n- p\u00f6\u00f6ra tasuta teenuse puhul t\u00e4helepanu sellele, kas saad teenust tasuta tarbida t\u00e4ies ulatuses v\u00f5i pead selle eest hiljem maksma hakkama\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- \nKui telefon on sageli lapse kasutuses, p\u00fc\u00fca v\u00e4ltida krediitkaardiandmete automaatset sidumist oma tehingutega, et mitte saada halva \u00fcllatuse osaliseks. Nii v\u00e4hendad ka andmete kuritarvitamise riski.\n- \nJ\u00e4lgi oma telefoni s\u00e4tteid, kui kaua saab parooli sisestamisel ostutehinguid teha. Sageli on automaatselt s\u00e4testatud 15 minuti pikkune parooli kehtivusaeg, mille k\u00e4igus laps v\u00f5ib kogemata p\u00e4rast Sinupoolset parooli sisestamist ikkagi lisateenuseid tellida.\nTasulised viktoriinid on \u00fchekordsed teenused, kuid v\u00f5ivad p\u00f5hjustada v\u00e4ga suuri arveid \u00fches kuus.\nLisaks meelelahutuslike sisuteenuste reklaamile erinevates meediakanalites on levinud ka veebip\u00f5histe m\u00e4ngude, -testide ja loosimiste (IQ test, ennustused, \u00fcrituste piletid, kinkekaardid, mobiiltelefonid jms) reklaam internetiportaalides.\nP\u00e4rast mobiilinumbri sisestamist saad SMS-i teel koodi. Kui sisestad koodi programmi, oled automaatselt liitunud tasulise teenusega. Selleks, et mitte enese teadmata tasulise sisuteenusega liituda, peaksid silmas pidama j\u00e4rgmist.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- otsi \u00fcles teenuse kasutustingimused ja loe need hoolikalt l\u00e4bi;\n- p\u00f6\u00f6ra teenuse tingimuste juures eriti suurt t\u00e4helepanu sellele, kas pead tellitava toote eest maksma \u00fcks kord v\u00f5i lisandub Sinu telefoniarvele mingi teatud ajavahemiku j\u00e4rel konkreetne summa;\n- tea, et tasuliste viktoriinide puhul maksustatakse iga vastus (ka vale vastus).\nsiis p\u00f6\u00f6rdu oma operaatorfirma poole ja selgita v\u00e4lja, mis ajahetkel ja kellega on liitumine toimunud. Teenuse v\u00f5ib olla tellinud Sinu s\u00f5ber, laps v\u00f5i muu pereliige.\nKui k\u00f5nearvestus tuvastab lepingu s\u00f5lmimise, siis pole Sul \u00f5igust esitatud arve maksmisest loobuda. Seda muidugi eeldusel, et teenuse tellimisel olid tarbijale n\u00e4htaval kohal esitatud selle tingimused ja info liitumise kohta.\nSoovimatust perioodilisest sisuteenusest loobumiseks\u00a0pead viivitamatult oma liikmestaatuse l\u00f5petama. Selleks tuleb tavaliselt saata s\u00f5num sisuga \u201eStopp\u201c numbrile, millelt teenus telliti.\u00a0NB! J\u00e4lgi, kas STOP tuleb kirjutada \u00fche v\u00f5i kahe P-ga vastavalt sideoperaatori poolt kehtestatule.\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Ole ettevaatlik oma telefoninumbri v\u00f5i sellele saadetud koodide sisestamisega erinevates loosimistes v\u00f5i m\u00e4ngudes.\n- Tihti on teenuse l\u00f5pphinda puudutav teave v\u00e4ga v\u00e4ikeses kirjas ning v\u00f5ib seet\u00f5ttu j\u00e4\u00e4da m\u00e4rkamatuks.\n- Kui telefoniarve on Sinu meelest p\u00f5hjendamatult suur, siis v\u00f5ta viivitamatult \u00fchendust teenusepakkujaga. Soovitav on teha selleks kirjalik avaldus.\n- Teenusepakkuja peab Sulle n\u00f5udmisel v\u00e4ljastama aruande, kus on kirjas, millal ja millises mahus oled teenust kasutanud.\nInterneti\u00fchenduse loomiseks pane interneti SIM-kaart netipulka ja \u00fchenda seade USB-pesasse, netipulk installeerib end p\u00e4rast arvutiga \u00fchendamist ise. Interneti SIM-kaardi saad osta koos operaatori pakutava internetipaketiga v\u00f5i eraldi sarnaselt k\u00f5nekaardiga.\nsiis pista interneti SIM-kaart s\u00fcle- v\u00f5i tahvelarvuti SIM-kaardi pessa ja saadki h\u00f5lpsalt interneti\u00fchenduse luua.\nv\u00f5i ei levi seal, kus seda kasutada soovid. Seet\u00f5ttu peaksid enne netipulga ostmist v\u00f5i rentimist arvestama m\u00f5ningate asjaoludega.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- arvesta, et mobiilne internet on tehniliselt piiratud ressurss: selle kiirus v\u00f5ib s\u00f5ltuda erinevatest teguritest (nt leviolud, kasutatav modem, kaugus tugijaamast, teenuse kasutajate arv piirkonnas);\n- uuri netipulga tehnilisi andmeid (sh millist andmesidekiirust netipulk v\u00f5imaldab) ning anal\u00fc\u00fcsi ja v\u00f5rdle neid oma vajadustega;\n- kasuta kindlasti operaatorite pakutavat netipulga proovimisaega, mille jooksul saad v\u00e4lja selgitada, kas netipulk vastab Sinu ootustele v\u00f5i mitte;\n- loe hoolikalt l\u00e4bi lepingutingimused;\n- lepingutingimusi lugedes p\u00f6\u00f6ra eriti suurt t\u00e4helepanu sellele, kas ja millised kulud kaasnevad lepingust taganemisel ja netipulga tagastamisel;\n- tea, et kui s\u00f5lmid netipulga kasutamiseks t\u00e4htajalise lepingu, siis pead lepingu ennet\u00e4htaegsel \u00fcles\u00fctlemisel reeglina tasuma\u00a0kauplejale\u00a0kokku lepitud leppetrahvi v\u00f5i k\u00e4sitlustasu.\nPea meeles!", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- Enne netipulga ostmist veendu selle sobivuses.\n- Mida suurem on netipulga andmete allalaadimise kiirus, seda kiiremini Sul arvutis internetilehed avanevad.\n- Suuremahuliste andmete allalaadimine eeldab lisaks v\u00e4ga head mobiilsidev\u00f5rku, mis andmeid l\u00e4bi netipulga arvutisse transpordib.\n- Mobiilse interneti levi s\u00f5ltub v\u00e4ga palju sellest, kus Sa parasjagu viibid (nt ei pruugi netipulk t\u00f6\u00f6tada paksude kiviseintega ruumis).\n- Olenevalt operaatorist on netipulga proovimisaeg 7\u201314 p\u00e4eva ning netipulka v\u00f5id saada proovida tasuta v\u00f5i liitumistasu eest.\n- Seadme kasutamiseks t\u00e4htajalise lepingu s\u00f5lmimine v\u00f5i s\u00f5lmimata j\u00e4tmine on Sinu vaba valik. M\u00f5tle enne otsustamist hoolikalt, kas soovid t\u00e4htajalist lepingut v\u00f5i mitte.\nEnne reisile minekut tutvu enda sideteenuse osutaja kodulehel r\u00e4ndlusteenuse infoga.\nReisides piiri\u00e4\u00e4rsetel aladel Eestis v\u00f5i v\u00e4lismaal v\u00f5ib seade l\u00fclituda naaberriigi sideoperaatori v\u00f5rku. Selle v\u00e4ltimiseks keela seadmes automaatne v\u00f5rguvalik ja kasuta k\u00e4sitsi v\u00f5rguvalikut.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "R\u00e4ndlusteenuse osutajad ei v\u00f5i m\u00f5istlikult kasutatud r\u00e4ndlusteenuse eest kohaldada \u00fcheski liikmesriigis r\u00e4ndlusklientide suhtes riigisisese jaehinnaga v\u00f5rreldes lisatasu \u00fchegi tehtud v\u00f5i vastu v\u00f5etud reguleeritud r\u00e4ndlusk\u00f5ne, \u00fchegi saadetud reguleeritud SMS-r\u00e4ndluss\u00f5numi ega \u00fchegi kasutatud reguleeritud andmeside-r\u00e4ndlusteenuse eest ega \u00fcldist tasu v\u00e4lismaal l\u00f5ppseadme v\u00f5i teenuse kasutamise v\u00f5imaldamise eest. R\u00e4ndlusteenuse osutaja v\u00f5ib kohaldada reguleeritud r\u00e4ndlusteenuste m\u00f5istliku kasutamise piire \u00fcletava tarbimise suhtes jaem\u00fc\u00fcgitasandil lisatasusid, mis ei tohi \u00fcletada (ilma k\u00e4ibemaksuta / k\u00e4ibemaksuga):", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- r\u00e4ndlusk\u00f5nede korral 0,022 / 0,0264 eurot minuti eest\nalates 01.01.2025 - 0,019 / 0,0228 eurot minuti eest;\n\n- SMS-r\u00e4ndluss\u00f5numite korral 0,004 / 0,0048 eurot SMS-s\u00f5numi eest\nalates 01.01.2025 - 0,003 / 0,0036 eurot SMS-s\u00f5numi eest;\n\n- andmeside-r\u00e4ndlusteenuste korral 2,00 / 2,40 eurot GB eest\nalates 01.01.2023 \u00a0- 1,80 / 2,16 eurot GB eest, alates 01.01.2024 \u00a0- 1,55 / 1,86 eurot GB eest, alates 01.01.2025 \u00a0- 1,30 / 1,56 eurot GB eest, alates 01.01.2026 \u00a0- 1,10 / 1,32 eurot GB eest, alates 01.01.2027 - \u00a01,00 / 1,20 eurot GB eest.\n\n\n\n\nR\u00e4ndlusteenuse osutajad ei tohi pakkuda reguleeritud r\u00e4ndlusteenuseid jaem\u00fc\u00fcgitasandil tingimustel, mis on v\u00e4hem soodsad kui koduriigis pakutavad tingimused, seda eesk\u00e4tt jaelepinguga ette n\u00e4htud teenuse kvaliteedi poolest, juhul kui sama p\u00f5lvkonna mobiilsidev\u00f5rgud ja tehnoloogia on k\u00fclastatavas v\u00f5rgus k\u00e4ttesaadavad.\nR\u00e4ndlusteenuse osutaja annab kliendile teise liikmesriiki sisenemisel automaatse s\u00f5numiga p\u00f5hjendamatu viivituseta ja tasuta (v\u00e4lja arvatud juhul, kui klient on teavitanud r\u00e4ndlusteenuse osutajat, et ei soovi nimetatud teenust):", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "- personaalset baashinnateavet r\u00e4ndlustasude kohta mida kohaldatakse selle kliendi suhtes k\u00f5nede tegemisel ja vastuv\u00f5tmisel ning SMS-s\u00f5numite saatmisel k\u00fclastatavas liikmesriigis;\n- lisatasud, mida kliendilt v\u00f5idakse n\u00f5uda r\u00e4ndlusteenuse m\u00f5istliku kasutamise piire \u00fcletamise korral;\n- teavet lisav\u00e4\u00e4rtusteenuste kasutamisest tuleneda v\u00f5ivate suuremate tasude kohta (selline teave sisaldab linki tasuta juurdep\u00e4\u00e4suks spetsiaalsele veebisaidile, kus on ajakohastatud teave selle kohta, millist liiki teenuste puhul v\u00f5ivad kulud suureneda, ja kui need on olemas, siis ka teave lisav\u00e4\u00e4rtusteenuste numeratsioonialade kohta);\n- h\u00e4daabiteenuseid saab kasutada tasuta, helistades Euroopa \u00fchtsele h\u00e4daabinumbrile 112\nR\u00e4ndlusteenuse osutaja saadab r\u00e4ndluskliendile teate, kui reguleeritud k\u00f5ne-, SMS- ja andmeside-r\u00e4ndlusteenuse tarbimise suhtes rakendatav m\u00f5istliku kasutamise maht on \u00e4ra kasutatud. Selles teates n\u00e4idatakse \u00e4ra lisatasud, mida kohaldatakse r\u00e4ndluskliendi poolt t\u00e4iendavalt tarbitavate reguleeritud k\u00f5ne-, SMS- ja andmeside-r\u00e4ndlusteenuste suhtes.", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "N\u00f5uded r\u00e4ndlusteenustele ja r\u00e4ndlusteenuse m\u00f5istliku kasutamise osas on s\u00e4testatud EUROOPA PARLAMENDI JA N\u00d5UKOGU M\u00c4\u00c4RUS (EL) 2022/612avaneb uues vahekaardis (https://eur-lex.europa.eu/legal-content/ET/TXT/?uri=CELEX:32022R0612) ja EUROOPA KOMISJONI RAKENDUSM\u00c4\u00c4RUS (EL) 2016/2286avaneb uues vahekaardis (https://eur-lex.europa.eu/legal-content/ET/TXT/?uri=CELEX:02016R2286-20190313) .\u00a0Euroopa Sideameti (BEREC) koostatud r\u00e4ndlusteenuste jaem\u00fc\u00fcgi osutamist selgitava juhendi (inglise keeles) leiab siit: BEREC Guidelines on Regulation (EU) 2022/612 and Commission Implementing Regulation (EU) 2016/2286 (Retail Roaming Guidelines)avaneb uues vahekaardis (https://www.berec.europa.eu/en/document-categories/berec/regulatory-best-practices/guidelines/berec-guidelines-on-regulation-eu-2022612-and-commission-implementing-regulation-eu-20162286-retail-roaming-guidelines) .\n* Eeltoodud regulatsioon rakendub ka Euroopa Majanduspiirkonda kuuluvates riikide Islandi, Liechtensteini ja Norra suhtes, kui nende vastavad parlamendid on selle heaks kiitnud.\nEuroopa Liiduse sisene sideteenus on sideteenus, mis algab tarbija koduriigis ja l\u00f5ppeb teise Euroopa Liidu liikmesriigi telefoni v\u00f5i mobiiltelefoni numbril ja mille eest k\u00fcsitakse t\u00e4ielikult v\u00f5i osaliselt tasu tegeliku tarbimise p\u00f5hjal.\nEuroopa Liidu sisese sideteenuse eest tarbijatelt v\u00f5etav tasu ei v\u00f5i \u00fcletada 0,19 / 0,228 eurot k\u00f5neminuti kohta ja 0,06 / 0,072 eurot SMS-l\u00fchis\u00f5numi kohta (ilma k\u00e4ibemaksuta / k\u00e4ibemaksuga).", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}, {"content": {"chunk": "ELi-sisese sideteenuse pakkujad v\u00f5ivad lisaks pakkuda \u2013 ja tarbijad v\u00f5ivad selges\u00f5naliselt v\u00e4ljendada oma otsust selle kasuks \u2013 eeltoodud tariifidest teistsuguseid tariife. Enne kui tarbijad valivad sellise teistsuguse tariifi, teavitavad ELi-sisese sideteenuse pakkujad k\u00f5nealuseid tarbijaid nendest eelistest, mis nad loobumisega kaotavad.\nN\u00f5uded Euroopa Liidu siseste k\u00f5nede ja l\u00fchis\u00f5numite jaehinnale on s\u00e4testatud EUROOPA PARLAMENDI JA N\u00d5UKOGU M\u00c4\u00c4RUS (EL) 2015/2120avaneb uues vahekaardis (https://eur-lex.europa.eu/legal-content/ET/TXT/?uri=CELEX:02015R2120-20201221) artiklis 5a.\nViimati uuendatud 13.01.2023", "imgurl": "", "title": "Sideteenused | Tarbijakaitse ja Tehnilise J\u00e4relevalve Amet", "description": "Sideteenus on n\u00e4iteks k\u00f5ne-, SMS- ja internetiteenus, aga ka kaabellevi- ja SAT-TV teenus, mida osutab sideettev\u00f5tja.", "source_url": "https://ttja.ee/eraklient/tarbija-oigused/teenused/sideteenused"}}]