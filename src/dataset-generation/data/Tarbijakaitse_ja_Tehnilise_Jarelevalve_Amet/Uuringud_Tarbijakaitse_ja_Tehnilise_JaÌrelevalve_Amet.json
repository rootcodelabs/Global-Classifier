[{"content": {"chunk": "Majandus- ja Kommunikatsiooniministeeriumi tellimusel on valminud uuring, mis annab hinnangu 1 Gbit/s kiirust v\u00f5imaldava passiivse lairibataristu rajamiseks maapiirkondadesse.\nEuroopa Liit on seadnud eesm\u00e4rgiavaneb uues vahekaardis (https://commission.europa.eu/strategy-and-policy/priorities-2019-2024/europe-fit-digital-age/europes-digital-decade-digital-targets-2030_et) , et aastaks 2030 on k\u00f5ik Euroopa kodumajapidamised kaetud gigabitiv\u00f5rguga.\nK\u00e4esoleva uuringu eesm\u00e4rk on anda hinnang maapiirkondadesse 1 Gbit/s kiirust v\u00f5imaldava FTTH ja 5G FWA baastaristu (kaablid, mikrotorud, kulglad, mastid, elektri\u00fchendus jne) rajamise maksumusest.\nUuring h\u00f5lmab ainult maapiirkondade asustus\u00fcksuseid (maalised ja v\u00e4ikelinnalised asustus\u00fcksused) ning ei h\u00f5lma linnasid.\nUuringuga h\u00f5lmatud hoonete arv on 122 990. Neil puudub v\u00e4hemalt 100 Mbit/s kiirusega p\u00fcsi\u00fchendus v\u00f5i sellega liitumise v\u00f5imalus ja kuhu seda olemasolevate toetusmeetmete abil v\u00f5i erainvesteeringutena ei ole kavas rajada.\nUuringu tulemuste visualiseerimiseks on valminud ka kaardirakendus, mis annab maakondade ja kohalike omavalitsuste kaupa \u00fclevaate taristu rajamise hinnangulistest maksumustest.\n\nKaardirakendusega tutvumiseks vajuta SIIAavaneb uues vahekaardis (https://lairiba.geospatial.ee/) .", "imgurl": "", "title": "Uuringud | Tarbijakaitse ja Tehnilise J\u00e4relevalve Amet", "description": "See lehek\u00fclg koondab TTJA tellimusel v\u00f5i osalusel l\u00e4bi viidud uuringuid ning TTJA tegevusvaldkonnaga seotud uuringute informatsiooni.", "source_url": "https://ttja.ee/eraklient/ametist/lisainfo-ja-dokumendid/uuringud"}}, {"content": {"chunk": "Aruande eesm\u00e4rgiks oli uurida side \u00fchenduvuse arengu tulevikutrende, teha \u00fclevaade uutest tehnoloogiatest ja v\u00f5imalustest ning kasutuspotenstsiaalist Eesti vaates.\nEesti Konjunktuuriinstituut (EKI) uuris 2023. aasta novembris-detsembris veebik\u00fcsitlusega Eesti elanike teadlikkust tarbijate \u00f5igustest, tarbijate kogemusi ja k\u00e4itumist probleemide tekkimise korral, hinnanguid finantskirjaoskusele ja tarbijakaitsealase informatsiooni hankimise eelistusi. Uuring on j\u00e4tk Eesti Konjunktuuriinstituudi (EKI) varasematele tarbija\u00f5iguste monitooringutele aastatel 2012, 2016, 2019 ja 2021. TTJA poolt ettevalmistatud ankeedile vastas 1075 Eesti elanikku vanuses 18\u221274-aastat.", "imgurl": "", "title": "Uuringud | Tarbijakaitse ja Tehnilise J\u00e4relevalve Amet", "description": "See lehek\u00fclg koondab TTJA tellimusel v\u00f5i osalusel l\u00e4bi viidud uuringuid ning TTJA tegevusvaldkonnaga seotud uuringute informatsiooni.", "source_url": "https://ttja.ee/eraklient/ametist/lisainfo-ja-dokumendid/uuringud"}}, {"content": {"chunk": "Uuringust selgus, et Eesti elanikud \u00fcletavad raudteed k\u00f5ige sagedamini autojuhi rollis, 57% teeb seda sel viisil k\u00f5ige sagedamini. Seej\u00e4rel \u00fcletakse raudteed jalak\u00e4ijana 31%, \u00fchistranspordiga 19% ning jalg- v\u00f5i t\u00f5ukeratturina 4%.\nRaudtee \u00fcletamine autojuhi rollis on sagedasem meeste hulgas. Nimelt 71% meestest \u00fcletab raudteed k\u00f5ige sagedamini autojuhi rollis. Samuti on raudtee \u00fcletamine sage 45-54 aastaste hulgas (vastanutest 70%) ning maa-asulas elavate inimeste hulgas (vastanutest 66%).\nJalak\u00e4ija rollis \u00fcletavad raudteed oluliselt sagedamini 15-24-aastased (vastanutest 55%). Samuti \u00fcletab see vanuser\u00fchm keskmisest oluliselt sagedamini raudteed \u00fchistranspordiga (vastanutest 30%). Jalg- v\u00f5i t\u00f5ukerattaga raudtee \u00fcletamine on keskmisest sagedasem inimeste hulgas, kes elavad suuremas linnas (v.a Tallinn ja selle l\u00e4hi\u00fcmbrus) (vastanutest 7%).\nElanikest 75% puutub kokku raudtee \u00fcletamisega autojuhi rollis, kellest 88% v\u00e4hendavad enda s\u00f5nul \u00fcles\u00f5idukohale l\u00e4henedes alati auto kiirust, 9% v\u00e4hendab kiirust m\u00f5nikord, 1% harva ja 1% mitte kunagi.\nSamuti uuriti TTJA tellitud uuringus, . Eesti elanikest 62% tunneb ennast turvaliselt ja 11% ebaturvaliselt, kui \u00fcletab raudteed jalgsi, \u00fclej\u00e4\u00e4nud 9% ei oska sellele vastata v\u00f5i ei puutu kokku selles rollis raudtee \u00fcletamisega.\nNendest elanikest, kes puutuvad kokku raudtee \u00fcletamisega jalgsi, tunnevad ennast turvaliselt 88% ning ebaturvaliselt 12%. Jalgsi raudtee \u00fcletamisel on ohutunnetus oluliselt suurem 75-aastaste ja vanemate elanike hulgas. Sellest sihtgrupist 21% tunneb ennast seda tehes ebaturvaliselt.", "imgurl": "", "title": "Uuringud | Tarbijakaitse ja Tehnilise J\u00e4relevalve Amet", "description": "See lehek\u00fclg koondab TTJA tellimusel v\u00f5i osalusel l\u00e4bi viidud uuringuid ning TTJA tegevusvaldkonnaga seotud uuringute informatsiooni.", "source_url": "https://ttja.ee/eraklient/ametist/lisainfo-ja-dokumendid/uuringud"}}, {"content": {"chunk": "Elanikest 59% tunneb ennast turvaliselt ja 17% ebaturvaliselt, kui \u00fcletab raudteed jalgrattaga v\u00f5i t\u00f5ukerattaga, \u00fclej\u00e4\u00e4nud 25% ei puutu sellisel viisil raudtee \u00fcletamisega kokku v\u00f5i ei oska sellele hinnangut anda. Nendest elanikest, kes puutuvad kokku raudtee \u00fcletamisega jalgratta v\u00f5i t\u00f5ukerattaga, tunnevad ennast turvaliselt 78% ja ebaturvaliselt 21%. Jalgratta v\u00f5i t\u00f5ukerattaga raudtee \u00fcletamisel on ohutunnetus k\u00f5rgem vanuser\u00fchmades 35-44 ja 75-aastat (vastavalt 25% ja 35% elanikest).\nElanikest 82% tunneb ennast turvaliselt ja 10% ebaturvaliselt, kui \u00fcletab raudteed autoga, \u00fclej\u00e4\u00e4nud 8% ei puutu selles rollis raudtee \u00fcletamisega kokku v\u00f5i ei oska sellele hinnangut anda.\nAS Teede Tehnokeskus viis 2020. aastal Maanteeameti (praeguse Transpordiameti) strateegilise planeerimise osakonna tellimusel l\u00e4bi liiklusk\u00e4itumise monitooringu, kuhu kaasati ka s\u00f5idukijuhtide k\u00e4itumine raudtee\u00fcles\u00f5idukohal.\nValimisse valiti neli foori ja t\u00f5kkepuuga varustatud raudtee\u00fcles\u00f5idukohta ning neli fooriga varustatud raudtee\u00fcles\u00f5idukohta. Uuringus toodi v\u00e4lja, et ilmnes oluline probleem s\u00f5idukijuhtide poolt raudteefoori tule eiramisega.\nSelgus, et 2020. aastal l\u00e4biviidud uuringust vaid 71% liiklejatest pidas enne rongi saabumist kinni raudtee\u00fcles\u00f5idufoori punasest n\u00e4idust. 2018. aastal oli vastav n\u00e4itaja 91%.", "imgurl": "", "title": "Uuringud | Tarbijakaitse ja Tehnilise J\u00e4relevalve Amet", "description": "See lehek\u00fclg koondab TTJA tellimusel v\u00f5i osalusel l\u00e4bi viidud uuringuid ning TTJA tegevusvaldkonnaga seotud uuringute informatsiooni.", "source_url": "https://ttja.ee/eraklient/ametist/lisainfo-ja-dokumendid/uuringud"}}, {"content": {"chunk": "Uuringust selgub, et fooritule n\u00f5uete eiramist m\u00f5jutab eelk\u00f5ige ajavahemik, mis j\u00e4\u00e4b fooritule s\u00fcttimise ja rongi saabumise vahele. Lisatakse, et rongi m\u00f6\u00f6dumisel v\u00f5i seisva rongi n\u00e4gemisel asutakse liikuma esimesel v\u00f5imalusel ja seda toetab ka signalisatsiooniseadmete seadistus, mis suhteliselt kiiresti avab \u00fcles\u00f5idu s\u00f5idukitele.\nAS Teede Tehnokeskuse uuring on k\u00e4ttesaadav Transpordiameti kodulehel siinavaneb uues vahekaardis (https://www.mnt.ee/sites/default/files/survey/limo_2020_aruanne_12_12_20.pdf) .\nUuringu eesm\u00e4rk: saada \u00fclevaade Eesti e-kaubanduse turust ja kontrollida e-kaupluste veebilehtede vastavust seadusele.\nViimati uuendatud 05.12.2024", "imgurl": "", "title": "Uuringud | Tarbijakaitse ja Tehnilise J\u00e4relevalve Amet", "description": "See lehek\u00fclg koondab TTJA tellimusel v\u00f5i osalusel l\u00e4bi viidud uuringuid ning TTJA tegevusvaldkonnaga seotud uuringute informatsiooni.", "source_url": "https://ttja.ee/eraklient/ametist/lisainfo-ja-dokumendid/uuringud"}}]