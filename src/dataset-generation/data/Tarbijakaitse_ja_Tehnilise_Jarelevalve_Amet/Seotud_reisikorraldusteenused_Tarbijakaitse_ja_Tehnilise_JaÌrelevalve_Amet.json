[{"content": {"chunk": "Seotud reisikorraldusteenustega on tegemist siis, kui:\n\n- see sisaldab v\u00e4hemalt kahte eri liiki reisiteenust samaks reisiks;\n- reisiteenustest ei moodustu pakettreisi;\n- reisija s\u00f5lmib eraldi lepingud \u00fcksikute reisiteenuste osutajatega ja \u00fcks reisiettev\u00f5tja h\u00f5lbustab:\n- reisijal\u00a0iga reisiteenuse eraldi valimist\u00a0ja selle eest\u00a0eraldi maksmist\u00a0m\u00fc\u00fcgikoha \u00fchekordsel k\u00fclastamisel v\u00f5i sellega \u00fchenduse v\u00f5tmisel v\u00f5i\n- sihip\u00e4rasel viisil\u00a0reisijal\u00a0v\u00e4hemalt \u00fche t\u00e4iendava reisiteenuse lepingu s\u00f5lmimist teise ettev\u00f5tjaga,\u00a0kui teise ettev\u00f5tjaga s\u00f5lmitakse leping 24 tunni jooksul p\u00e4rast esimese reisiteenuse broneeringu kinnitamist.\nPane t\u00e4hele!\nIga reisiteenuse eest\u00a0vastutab\u00a0selle\u00a0tegelik osutaja.\nSeotud reisikorraldusteenuste lepingute s\u00f5lmimist h\u00f5lbustav ettev\u00f5tja peab olema esitanud majandustegevuse registrile majandustegevusteate ja omama tagatist.\nEnne ostu\nKui s\u00f5lmid lepingud seotud reisikorraldusteenuste kohta, on seotud reisikorraldusteenuste lepingute s\u00f5lmimist h\u00f5lbustaval ettev\u00f5tjal ehk h\u00f5lbustajal kohustus Sind teavitada, et:\n\n- Sa ei saa kasutada \u00fcksnes pakettreiside korral etten\u00e4htud \u00f5igusi;\n\n- iga teenuse osutaja vastutab ainuisikuliselt oma teenuse kohase osutamise eest;\n\n- Sa saad kasutada seotud reisikorraldusteenuste korral etten\u00e4htud\u00a0tagatist, kui seotud reisikorraldusteenuste osaks olev reisiteenus j\u00e4\u00e4b osutamata h\u00f5lbustaja maksev\u00f5ime t\u00f5ttu.\nSeotud viited\nViimati uuendatud 08.02.2021", "imgurl": "", "title": "Seotud reisikorraldusteenused | Tarbijakaitse ja Tehnilise J\u00e4relevalve Amet", "description": "Enne seotud reisikorraldusteenuste soetamist tutvu p\u00f5hjalikult reisiteenuste tingimustega ja vajadusel k\u00fcsi reisiettev\u00f5tjatelt lisateavet.", "source_url": "https://ttja.ee/eraklient/tarbija-oigused/reisimine/seotud-reisikorraldusteenused"}}]