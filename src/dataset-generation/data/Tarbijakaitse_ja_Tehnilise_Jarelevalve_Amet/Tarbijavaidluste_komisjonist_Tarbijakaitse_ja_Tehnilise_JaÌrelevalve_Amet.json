[{"content": {"chunk": "V\u00f5rreldes kohtuvaidlusega saab komisjonis probleemi lahendada tunduvalt lihtsamalt, mugavamalt ning see n\u00f5uab v\u00e4hem aega ja raha. Vaidluse lahendamine tarbijavaidluste komisjonis on tarbijale ja ettev\u00f5tjale tasuta ja tulemuseni j\u00f5utakse \u00fcldjuhul 90 p\u00e4eva jooksul alates avalduse menetlusse v\u00f5tmisest.\n() Komisjoni p\u00e4devus ja teemad\nKomisjoni p\u00e4devusesavaneb uues vahekaardis (https://www.riigiteataja.ee/akt/TKS#para40) on lahendada ainult tarbija ja kaupleja vahelisi lepingust tulenevaid vaidlusi nii, riigisiseseid kui ka piiri\u00fcleseid.\nKomisjonis ei saa vaielda siis, kui seadus n\u00e4eb ette vaidluse lahendamiseks erineva asutuse v\u00f5i menetluse. N\u00e4iteks ei lahenda tarbijavaidluste komisjon t\u00f6\u00f6- ja \u00fc\u00fcrivaidlusi, pankrotimenetluses t\u00f5usetunud erimeelsusi ja paljusid teisi eriseaduses toodud vaidlusi (tervishoiuteenus, raviteenus, haridusteenus jne).\nKomisjoni p\u00e4devusest v\u00e4ljuvad vaidlused - \u00a0lahendatakse maakohtus v\u00f5i muus p\u00e4devas institutsioonis.\n() T\u00f6\u00f6p\u00f5him\u00f5tted\n\n- Tarbijavaidluste komisjon ja menetlust ettevalmistav sekretariaat vaatab asja l\u00e4bi erapooletult ja s\u00f5ltumatult. Tarbijavaidluste komisjoni liikmed ei n\u00f5usta osapooli kas ja kuidas menetluse k\u00e4igus edasi toimida.\n- Vaidluse k\u00e4igus \u2013 \u00a0nii \u00a0tarbija kui \u00a0kaupleja saavad v\u00f5imaluse esitada asja kohta oma arvamuse ja t\u00f5endid. Kummagi poole v\u00e4ited ja esitatud t\u00f5endid omavad v\u00f5rdset kaalu, mida arvestatakse otsust tehes. Oma v\u00e4iteid peavad pooled t\u00f5endama ehk esitama vastavad t\u00f5endid. Vaidluse lihtsama ja kiirema lahenduse leidmiseks on soovitatav leida kompromiss v\u00f5i muu osapooli rahuldav kokkulepe.", "imgurl": "", "title": "Tarbijavaidluste komisjonist | Tarbijakaitse ja Tehnilise J\u00e4relevalve Amet", "description": "Tarbijavaidluste komisjon on tarbijavaidlusi lahendav s\u00f5ltumatu ja erapooletu \u00fcksus, mille p\u00e4devuses on lahendada tarbija ja kaupleja vahelisest lepingust tulenevaid tarbija algatatud tarbijavaidlusi, kus vaidluses saavad osaleda k\u00f5ik tarbijad, kelle", "source_url": "https://ttja.ee/tarbijavaidluste-komisjonist"}}, {"content": {"chunk": "- Menetluse k\u00e4igus kogutud andmed ja dokumendid on konfidentsiaalsed ja neid ei edastata kolmandatele isikutele. Tarbijal ja kauplejal on \u00f5igus saada kogu menetlust puudutavat infot. Seega tarbijavaidluse lahendamisel pead arvestama, et \u00fche poole esitatud dokumendid ja andmed edastatakse ka teisele osapoolele ja komisjoni liikmetele. Komsijoni otsus avaldatakse Tarbijakaitse ja Tehnilise J\u00e4relevalve Ameti veebilehel (https://jvis.ttja.ee/modules/tarbijavaidluskomisjoni-otsused/avalik) , kuid selle juures ei kasutata tarbija nime. Otsuses olevad kaupleja andmed on avalikud. Menetluse dokumente ei avaldata asjasse mittepuutuvatele isikutele, kuid otsuse sisu ilma isikuandmeteta on avalik.\n() Komisjoni koosseis\nKomisjoni juhib Majandus- ja Kommunikatsiooniministeeriumi pooltavaneb uues vahekaardis (https://www.riigiteataja.ee/akt/TKS#para41) nimetatud erapooletu ja s\u00f5ltumatu \u00f5igusteadmistega komisjoni esimees, kes ei ole Tarbijakaitse ja Tehnilise J\u00e4relevalve Ameti t\u00f6\u00f6taja. Komisjoni liikmeteks kaasatakse lisaks tarbija huve esindava organisatsiooni v\u00f5i asutuse esindajale ja ka kaupleja esindajana vastava ettev\u00f5tlusliidu esindaja.", "imgurl": "", "title": "Tarbijavaidluste komisjonist | Tarbijakaitse ja Tehnilise J\u00e4relevalve Amet", "description": "Tarbijavaidluste komisjon on tarbijavaidlusi lahendav s\u00f5ltumatu ja erapooletu \u00fcksus, mille p\u00e4devuses on lahendada tarbija ja kaupleja vahelisest lepingust tulenevaid tarbija algatatud tarbijavaidlusi, kus vaidluses saavad osaleda k\u00f5ik tarbijad, kelle", "source_url": "https://ttja.ee/tarbijavaidluste-komisjonist"}}]