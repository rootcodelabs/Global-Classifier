[{"content": {"chunk": ", sest sedasi v\u00f5id defekti s\u00fcvendada.\nPuudusega kauba korral on Sul \u00f5igus n\u00f5uda kauplejalt esmalt asja tasuta parandamist v\u00f5i selle asendamist uue kaubaga. See, kumb variant on sobivam, lepitakse poolte vahel kokku, kuid reeglina valib kaupleja ise, kas ta asendab tootmisveaga kauba uue kaubaga v\u00f5i siis parandab selle.\n\n- m\u00fc\u00fcjal ei ole v\u00f5imalik kaupa parandada v\u00f5i asendada v\u00f5i\n- kauba parandamine v\u00f5i asendamine eba\u00f5nnestub v\u00f5i\n- m\u00fc\u00fcja ei ole kauba puudust m\u00f5istliku aja jooksul k\u00f5rvaldanud v\u00f5i\n- Sulle tekitatakse p\u00f5hjendamatuid ebamugavusi.\n\n- Puuduse tekkimise p\u00f5hjuste t\u00f5endamise kohustus on , hiljem tuleb t\u00f5endamisega seonduv m\u00fc\u00fcjaga kokku leppida.\nLisaks v\u00f5la\u00f5igusseadusest tulenevale kaheaastasele pretensiooni esitamise \u00f5igusele v\u00f5ib m\u00fc\u00fcja toodetele anda lisaks ka garantii ehk .\nkui need \u00f5igused, mis kehtivad kaheaastase pretensiooni esitamise perioodi jooksul. N\u00e4iteks v\u00f5ib garantii kestus olla rohkem kui kaks aastat v\u00f5i peab garantii sisaldama muid h\u00fcvesid, nagu asendustoote andmine garantiiremondi ajaks, \u00f6\u00f6p\u00e4evaringne klienditeenindus vms.\nTeenuse korral on Sul \u00f5igus esitada teenusepakkujale pretensioon kahe aasta jooksul alates teenuse k\u00e4ttesaamisest. Kaupleja peab Sinu kaebusele vastama kirjalikult 15 p\u00e4eva jooksul.\nKui m\u00fc\u00fcja ei vasta, keeldub kaebust lahendamast v\u00f5i Sa pole m\u00fc\u00fcja pakutud lahendusega n\u00f5us, v\u00f5id esitada kaupleja v\u00f5i teenusepakkuja kohta avalduse vaidluse lahendamiseks tarbijavaidluste komisjonile.\nHea teada\nPea meeles!", "imgurl": "", "title": "Puudusega toode, garantii | Tarbijakaitse ja Tehnilise J\u00e4relevalve Amet", "description": "Kui oled ostetud kaupa tavap\u00e4raselt kasutanud ja \u00f5igesti hooldanud, kuid sellel ilmneb puudus, on Sul \u00f5igus esitada kauplejale pretensioon kahe aasta jooksul alates ostu tegemisest.", "source_url": "https://ttja.ee/eraklient/tarbija-oigused/kaubandus/puudusega-toode-garantii"}}, {"content": {"chunk": "- Tootele v\u00f5i teenusele garantii andmine on kauplejale vabatahtlik, \u00f5igus kauba puuduse suhtes pretensioon esitada aga Sulle kui tarbijale seadusega tagatud. Kaupleja ei saa omapoolse garantiiga v\u00e4hendada ega muuta enda seadusest tulenevat kohustust vastutada asja lepingutingimustele vastavuse eest kahe aasta jooksul.\n- Kauba puuduse k\u00f5rvaldamisega seotud kulutused, nagu posti-, veo-, t\u00f6\u00f6j\u00f5u- ja materjalikulu peab tasuma m\u00fc\u00fcja.\n- Kasutatud asjadele ei ole kehtestatud teistsuguseid tingimusi kui uutele asjadele. Seega kehtib ka kasutatud asja m\u00fc\u00fcmisel (komisjonim\u00fc\u00fcgi puhul) kaheaastane pretensiooni esitamise \u00f5igus.\n- Eraisikult ostmisel ei laiene tarbijakaitsereeglid, sest tegemist ei ole kaupleja ja tarbija vahel s\u00f5lmitud lepinguga, vaid kahe eraisiku vahelise tehinguga. Seega eraisikult ostmisel ei saa Sa probleemide korral p\u00f6\u00f6rduda Tarbijakaitse ja Tehnilise J\u00e4relevalve Ameti poole, vaid \u00fcksnes kohtusse.\nViimati uuendatud 29.10.2024", "imgurl": "", "title": "Puudusega toode, garantii | Tarbijakaitse ja Tehnilise J\u00e4relevalve Amet", "description": "Kui oled ostetud kaupa tavap\u00e4raselt kasutanud ja \u00f5igesti hooldanud, kuid sellel ilmneb puudus, on Sul \u00f5igus esitada kauplejale pretensioon kahe aasta jooksul alates ostu tegemisest.", "source_url": "https://ttja.ee/eraklient/tarbija-oigused/kaubandus/puudusega-toode-garantii"}}]