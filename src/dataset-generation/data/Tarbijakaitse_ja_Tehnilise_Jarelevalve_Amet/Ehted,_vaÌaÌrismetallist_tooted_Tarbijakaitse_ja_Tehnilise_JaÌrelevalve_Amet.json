[{"content": {"chunk": "K\u00f5igil m\u00fc\u00fcdavatel v\u00e4\u00e4rismetallehetel peab\u00a0olema proovi- ja\u00a0nimem\u00e4rgis.\nn\u00e4itab, millist metalli on ehte valmistamisel kasutatud ja selle osa ehte sulamis. Proovim\u00e4rgis esitatakse tuhandiks\u00fcsteemis (n\u00e4itab puhta v\u00e4\u00e4rismetalli hulka 1000 osas sulamis). V\u00e4\u00e4rismetalltoodete karaatm\u00e4rgistus ei ole Eestis lubatud.\nn\u00e4itab tootjat v\u00f5i maaletoojat.\u00a0Nimem\u00e4rgiseks v\u00f5ib olla t\u00e4ht, t\u00e4he\u00fchend v\u00f5i m\u00e4rk\u00a0ning see peab olema\u00a0registreeritud nimem\u00e4rgiste riiklikku registrisseavaneb uues vahekaardis (http://www.proovikoda.ee/register/otsing.php) .\nLisainfo\nei tohi olla madalam standardproovist. Puhta v\u00e4\u00e4rismetalli sisaldus tootes ei tohi olla madalam proovim\u00e4rgisel n\u00e4idatud standardproovist. Standardproovid on kuldtootel 375, 585, 500, 750, 916 v\u00f5i 999, h\u00f5betootel 800, 830, 925 v\u00f5i 999, plaatinatootel 950, 850 v\u00f5i 999\u00a0ja pallaadiumtootel 500, 950 v\u00f5i 999.\neelista tooteid, millele on kantud lisaks nime- ja proovim\u00e4rgisele ka Euroopa Liidu liikmesriigi kontrollm\u00e4rgisavaneb uues vahekaardis (https://www.metrosert.ee/et/s/proovikoda/kontrollm%C3%A4rgis) (Eesti kontrollm\u00e4rgis on l\u00f5vi kuju).\non kontrollitud riigi proovit\u00f5endaja poolt (Eestis teeb seda Eesti Proovikoda) ning vastab kindlasti sellel m\u00e4rgitud proovile. Sul on \u00f5igus paluda m\u00fc\u00fcjal ehe kontrollm\u00e4rgisega m\u00e4rgistada.\nM\u00e4rgised peavad olema toodetele kantud mehaaniliselt v\u00f5i laseriga. M\u00e4rgiste kopeerimine valuvormidega ei ole lubatud.", "imgurl": "", "title": "Ehted, v\u00e4\u00e4rismetallist tooted | Tarbijakaitse ja Tehnilise J\u00e4relevalve Amet", "description": "Paljud ehted koosnevad v\u00e4\u00e4rismetallidest. V\u00e4\u00e4rismetallid on puhas kuld, h\u00f5be, plaatina ja pallaadium ning nende sulamid.", "source_url": "https://ttja.ee/ariklient/ohutus/tooted-teenused/vaarismetalltooted"}}, {"content": {"chunk": "ehte omaduste,kasutatud\u00a0metallide, valmistamismeetodi, ehtel oleva m\u00e4rgistuse, pinnakatete, p\u00e4ritolumaa ja garantii kohta. Samuti peab m\u00fc\u00fcja Sulle selgitama ehte konstruktsioonist v\u00f5i muudest omadustest tulenevaid piiranguid kasutamisel ning andma juhiseid ehte hooldamiseks.\n, k\u00fcsi m\u00fc\u00fcjalt kivide andmeid kirjeldavat dokumenti. V\u00e4\u00e4riskividega kauplejate hulgas on heaks tavaks, et kallimate kivide v\u00f5i toodete puhul (kus kivi v\u00e4\u00e4rtus \u00fcletab muu toote v\u00e4\u00e4rtust) antakse tootega kaasa sertifikaat, kus on v\u00e4lja toodud kivi olulisemad karakteristikud. Juhul kui m\u00fc\u00fcja on tellinud ehtekividega toodetele etiketid Eesti Proovikojalt, saab etiketi ehtsust kontrollida etiketi numbri j\u00e4rgi AS Metrosert kodulehelavaneb uues vahekaardis (http://www.metrosert.ee/et/s/proovikoda/tunnistuse-kontrollimine) . P\u00e4rlite puhul on oluline, kas tegemist on odavamate magevees v\u00f5i kallimate soolavees kasvatatud p\u00e4rlitega.\nKui eelistad poest ostetud ehte asemel ainulaadset ehet, saad selle tellida meistrilt. et v\u00e4ltida v\u00f5imalikke hilisemaid probleeme (ehe erineb soovitust jne). Tellimuses peaks olema kirjas ehte mudel eskiisi v\u00f5i n\u00e4idise j\u00e4rgi, kasutatav v\u00e4\u00e4rismetallisulam ja selle proov, kasutatavad kivid, ehte eeldatav mass, ehte valmistamise tasu (ettemaksu puhul selle suurus), tellimuse t\u00e4itmise t\u00e4htaeg.", "imgurl": "", "title": "Ehted, v\u00e4\u00e4rismetallist tooted | Tarbijakaitse ja Tehnilise J\u00e4relevalve Amet", "description": "Paljud ehted koosnevad v\u00e4\u00e4rismetallidest. V\u00e4\u00e4rismetallid on puhas kuld, h\u00f5be, plaatina ja pallaadium ning nende sulamid.", "source_url": "https://ttja.ee/ariklient/ohutus/tooted-teenused/vaarismetalltooted"}}, {"content": {"chunk": "- hoiad igat ehet eraldi karbis;\n- kasutad ehete puhastamiseks v\u00e4ikest pehmet harjakest, sooja vett ja seepi (korralikuks \u00a0puhastamiseks p\u00f6\u00f6rdu meistri poole);\n- kontrollid regulaarselt ehete seisukorda (kas lukud on t\u00f6\u00f6korras, l\u00fclid ja \u00fchendusr\u00f5ngad terved, kivid korralikult kinni);\n- hoiad kette rippuvas asendis;\n- v\u00e4ldid ehete kokkupuutumist kemikaalidega, nende kukkumist ja l\u00f6\u00f6ke vastu ehtekive;\n- Sa ei paranda neid kodus nt tinajoodise v\u00f5i liimiga;\n- hooldad ehet kaupluse/meistri soovituste j\u00e4rgi.\nKui ehte ostust on m\u00f6\u00f6dunud v\u00e4hem kui kuus kuud ning oled ehet \u00f5igesti kandnud ja hooldanud, kuid see l\u00e4heb katki, v\u00f5ib tegemist olla valmistaja praagiga.\nsiis p\u00f6\u00f6rdu probleemi lahendamiseks esmalt\u00a0kaupleja\u00a0poole.\u00a0 Kui kaupleja keeldub kaebust lahendamast v\u00f5i Sa ei ole n\u00f5us firma pakutud lahendusega, p\u00f6\u00f6rdu tarbijakaitseameti poole.\n, saad esitada kaebuse tarbijakaitseameti juures tegutsevale tarbijavaidluste komisjonile. Komisjon saab hakata vaidlust lahendama, kui vaidlusaluse kauba v\u00f5i teenuse v\u00e4\u00e4rtus on 20 v\u00f5i enam eurot.\nKui Sa pole komisjoni otsusega n\u00f5us, v\u00f5id p\u00f6\u00f6rduda maakohtusse. Sama v\u00f5ib teha ka vastaspool.\n\nPea meeles!\n\n- K\u00fcsi juveelipoes v\u00f5i meistrile ehte eest tasumisel ostu t\u00f5endavat dokumenti. J\u00e4ta t\u0161ekk kindlasti alles, sellest on abi v\u00f5imalike hilisemate probleemide lahendamisel.\nViimati uuendatud 03.02.2021", "imgurl": "", "title": "Ehted, v\u00e4\u00e4rismetallist tooted | Tarbijakaitse ja Tehnilise J\u00e4relevalve Amet", "description": "Paljud ehted koosnevad v\u00e4\u00e4rismetallidest. V\u00e4\u00e4rismetallid on puhas kuld, h\u00f5be, plaatina ja pallaadium ning nende sulamid.", "source_url": "https://ttja.ee/ariklient/ohutus/tooted-teenused/vaarismetalltooted"}}]