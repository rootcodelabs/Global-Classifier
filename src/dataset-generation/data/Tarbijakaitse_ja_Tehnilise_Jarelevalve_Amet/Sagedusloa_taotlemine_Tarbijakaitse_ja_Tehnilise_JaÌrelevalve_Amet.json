[{"content": {"chunk": "Taotluse t\u00e4itmine ja esitamine\nSagedusloa saamiseks esitage TTJA-le vormikohane taotlus, mis sisaldab v\u00e4hemalt j\u00e4rgmisi andmeid:\n\n- taotleja nimi, elu- v\u00f5i asukoht, s\u00fcnniaeg v\u00f5i registri- v\u00f5i isikukood, sidevahendite numbrid ja e-posti aadress;\n- taotletav raadiosagedus v\u00f5i sagedusala;\n- raadiosageduse v\u00f5i sagedusala kasutamise eesm\u00e4rk;\n- raadiosageduse v\u00f5i sagedusala kasutamise tehnilised tingimused;\n- raadiosageduse v\u00f5i sagedusala kasutuspiirkond v\u00f5i -koht;\n- raadiosageduse v\u00f5i sagedusala kasutamise alguse aeg.\nKui taotlete sagedusluba raadioteenuse osutamiseks, tuleb taotlusele lisada raadioteenuse osutamise tegevusluba v\u00f5i kirjalik kokkulepe raadioteenuse osutamise tegevusluba omava raadioteenuse osutajaga tema programmi edastamiseks, kui nimetatud luba ei ole antud sagedusloa taotlejale.\nTaotluse saate esitada:\n\n- sisenedes JVISavaneb uues vahekaardis (https://jvis.ttja.ee/) kaudu (teenuse kasutamine n\u00f5uab autentimist ID-kaardi, mobiil-ID Smart-ID v\u00f5i EUeID kaudu);\n- digiallkirjastatult e-posti aadressil info@ttja.ee (mailto:info@ttja.ee) ;\n- posti teel Tarbijakaitse ja Tehnilise J\u00e4relevalve Ametile aadressil Endla 10a, 10142 Tallinn.\nTaotlused ja loavormid:\nRiigil\u00f5ivu tasumine (/node/79#sagedusloa-taotlemin)\nSagedusloa saamiseks on taotleja kohustatud tasuma riigil\u00f5ivu viie t\u00f6\u00f6p\u00e4eva jooksul p\u00e4rast riigil\u00f5ivu teavitamist. Amet kontrollib riigil\u00f5ivu laekumist elektroonsel teel.", "imgurl": "", "title": "Sagedusloa taotlemine | Tarbijakaitse ja Tehnilise J\u00e4relevalve Amet", "description": "Sagedusluba annab \u00f5iguse kasutada raadiosagedusi Tarbijakaitse ja Tehnilise J\u00e4relevalve Ameti poolt m\u00e4\u00e4ratud tingimustel.", "source_url": "https://ttja.ee/ariklient/ametist/load-ja-riigiloivud/sagedusload"}}, {"content": {"chunk": "- riigisisese h\u00e4daabi l\u00fchinumbri ja Euroopa \u00fchtse h\u00e4daabinumbri 112 ning v\u00e4ltimatu ps\u00fchholoogilise abi kohustusliku l\u00fchinumbri numbriloaga;\n- keskkonnaseireks kasutatava raadiosageduse sagedusloaga;\n- sagedusloaga raadiosagedusvahemikus 380-385 MHz ja 390-395 MHz.\n\n\n- Eesti kaitsev\u00e4gi raadiosageduste plaanis kaitsev\u00e4ele kasutamiseks ette n\u00e4htud sagedusalas raadiosageduskanali kasutamisega seotud toimingutes;\n- Siseministeeriumi haldusala asutus tema p\u00e4devuses oleva \u00fclesande t\u00e4itmiseks vajalike raadiosidevahendite kasutamisega seotud toimingutes;\n- vees\u00f5iduki raadioloa omanik vees\u00f5idukile paigaldatud meres\u00f5iduohutuse seaduse kohase laevade ohutusvarustuse hulka kuuluva raadioseadme raadioloale kandmisel;\n- \u00f5hus\u00f5iduki raadioloa omanik \u00f5hus\u00f5idukile paigaldatud inimelude ohutuse tagamiseks etten\u00e4htud raadioseadme raadioloale kandmisel;\n\n- vee- ja \u00f5hus\u00f5iduki raadioloa omanik vee- ja \u00f5hus\u00f5idukile paigaldatud sagedusloata kasutatavate raadioseadmete raadioloale kandmisel;\n- sagedusloa omanik reservraadiosaateseadme sagedusloale kandmisel, kui seadet kasutatakse sagedusloaga m\u00e4\u00e4ratud tingimustel;\n- raadioside piiramise \u00f5igust omav isik raadioside piiramisel avaliku korra ja riigi julgeoleku tagamiseks;\n- TTJA tema p\u00e4devuses oleva \u00fclesande t\u00e4itmiseks vajalike sageduslubadega seotud toimingute tegemisel.\nTTJA annab sagedusloa:", "imgurl": "", "title": "Sagedusloa taotlemine | Tarbijakaitse ja Tehnilise J\u00e4relevalve Amet", "description": "Sagedusluba annab \u00f5iguse kasutada raadiosagedusi Tarbijakaitse ja Tehnilise J\u00e4relevalve Ameti poolt m\u00e4\u00e4ratud tingimustel.", "source_url": "https://ttja.ee/ariklient/ametist/load-ja-riigiloivud/sagedusload"}}, {"content": {"chunk": "- kuue n\u00e4dala jooksul sellekohase taotluse saamisest arvates, kui raadiosageduste kasutamine ei vaja rahvusvahelist koordineerimist;\n- kaheksa kuu jooksul sellekohase taotluse saamisest arvates, kui raadiosageduste kasutamine vajab rahvusvahelist koordineerimist.\nEnne sagedusloa andmist v\u00f5i selle tingimuste muutmist koosk\u00f5lastab teatud juhtudel TTJA sagedusloa tingimused Terviseametiga.\nEnne sagedusloa andmist teavitab TTJA sagedusloa taotlejat sagedusloale kehtestatud piirangutest ja tasumisele kuuluva riigil\u00f5ivu suurusest.\nSagedusloa saamiseks on taotleja kohustatud tasuma riigil\u00f5ivu (/node/79#sagedusloa-taotlemin) viie t\u00f6\u00f6p\u00e4eva jooksul p\u00e4rast teavitamist. Sagedusloa andmine otsustatakse p\u00e4rast riigil\u00f5ivu laekumist.\nSagedusluba kehtib kuni \u00fcks aasta, v\u00e4lja arvatud vee- v\u00f5i \u00f5hus\u00f5iduki raadioluba (kuni kolm aastat) ja amat\u00f6\u00f6rraadiojaama t\u00f6\u00f6luba (kuni viis aastat). Taotleja soovi korral v\u00f5ib sagedusluba l\u00fchemaks perioodiks anda.\nV\u00e4ljastatud sageduslubade andmebaas asub JVISavaneb uues vahekaardis (https://jvis.ttja.ee/) es.\nTTJA keeldub sagedusloa andmisest, kui:", "imgurl": "", "title": "Sagedusloa taotlemine | Tarbijakaitse ja Tehnilise J\u00e4relevalve Amet", "description": "Sagedusluba annab \u00f5iguse kasutada raadiosagedusi Tarbijakaitse ja Tehnilise J\u00e4relevalve Ameti poolt m\u00e4\u00e4ratud tingimustel.", "source_url": "https://ttja.ee/ariklient/ametist/load-ja-riigiloivud/sagedusload"}}, {"content": {"chunk": "- taotleja on esitanud valeandmeid,\n- taotleja tegevus v\u00f5ib ohustada inimeste tervist v\u00f5i keskkonda,\n- puudub vaba raadiosageduskanal,\n- raadiosageduste kasutamine ei ole koosk\u00f5las Eesti raadiosagedusplaaniga v\u00f5i raadiosageduste kasutamist reguleerivate \u00f5igusaktidega,\n- raadiosageduste kasutamine ei ole koosk\u00f5las rahvusvahelisest lepingust tulenevate tingimustega,\n- raadiosageduste kasutamine v\u00f5ib tekitada raadioh\u00e4ireid,\n- raadiosageduste kasutamine v\u00f5ib h\u00e4irida Tarbijakaitse ja Tehnilise J\u00e4relevalve Ameti tehnilise j\u00e4relevalve statsionaarsete seadmete t\u00f6\u00f6d nende paiknemise piirkonnas,\n- raadiosageduste kasutamine ei ole efektiivne,\n- raadiosageduste kasutamist soovitakse alustada hiljem kui kuus kuud taotluse esitamisest arvates, v\u00e4lja arvatud, kui raadiosagedusalade kasutamise \u00f5igus antakse avaliku konkursi korras,\n- raadiosageduste kasutamine j\u00e4\u00e4b rahvusvahelise koordinatsiooni k\u00e4igus koosk\u00f5lastamata v\u00f5i\n- riigil\u00f5iv on tasumata.\nSagedusloa kehtivuse pikendamiseks kehtivatel tingimustel esitab sagedusloa omanik hiljemalt \u00fcks kuu enne loa kehtivuse l\u00f5ppemist TTJA-le taotluse sagedusloa kehtivuse pikendamiseks. Sagedusloa kehtivuse pikendamise eest on taotleja kohustatud tasuma riigil\u00f5ivu (/node/79#sagedusloa-taotlemin) .\nKui soovite sagedusloa tingimusi muuta, peate esitama taotluse TTJA-le.\nTaotluse saate esitada:", "imgurl": "", "title": "Sagedusloa taotlemine | Tarbijakaitse ja Tehnilise J\u00e4relevalve Amet", "description": "Sagedusluba annab \u00f5iguse kasutada raadiosagedusi Tarbijakaitse ja Tehnilise J\u00e4relevalve Ameti poolt m\u00e4\u00e4ratud tingimustel.", "source_url": "https://ttja.ee/ariklient/ametist/load-ja-riigiloivud/sagedusload"}}, {"content": {"chunk": "- sisenedes JVISavaneb uues vahekaardis (https://jvis.ttja.ee/) e\u00a0kaudu (teenuse kasutamine n\u00f5uab autentimist ID-kaardi, mobiil-ID Smart-ID v\u00f5i eID kaudu);\n- digiallkirjastatult e-posti aadressil info@ttja.ee (mailto:info@ttja.ee) ;\n- posti teel Tarbijakaitse ja Tehnilise J\u00e4relevalve Ametile aadressil Endla 10a, 10142 Tallinn.\nTTJA otsustab tingimuste muutmise v\u00f5i muutmata j\u00e4tmise samadel t\u00e4htaegadel ning alustel kui esmase sagedusloa v\u00e4ljastamisel.\nElektroonilise side valdkonna riiklikku j\u00e4relevalvet teeb TTJA.\nRaadiosageduste kasutaja v\u00f5ib esitada TTJA-le kaebuse seoses raadioh\u00e4iretega.\nRaadiosageduste ebaseadusliku kasutamise v\u00f5i kasutamistingimuste rikkumise eest karistatakse rahatrahviga kuni 300 trahvi\u00fchikut. Kui selle on toime pannud juriidiline isik, karistatakse rahatrahviga kuni 3200 eurot.\nRaadiosides vale v\u00f5i eksitava teate saatmise eest, mis v\u00f5ib ohustada lennukite, laevade, maismaas\u00f5idukite v\u00f5i inimeste turvalisust v\u00f5i kahjustada mis tahes p\u00e4\u00e4steasutuse tegevuse toimimist, karistatakse rahatrahviga kuni 300 trahvi\u00fchikut. Kui selle on toime pannud juriidiline isik, karistatakse rahatrahviga kuni 3200 eurot.\nViimati uuendatud 15.04.2025", "imgurl": "", "title": "Sagedusloa taotlemine | Tarbijakaitse ja Tehnilise J\u00e4relevalve Amet", "description": "Sagedusluba annab \u00f5iguse kasutada raadiosagedusi Tarbijakaitse ja Tehnilise J\u00e4relevalve Ameti poolt m\u00e4\u00e4ratud tingimustel.", "source_url": "https://ttja.ee/ariklient/ametist/load-ja-riigiloivud/sagedusload"}}]