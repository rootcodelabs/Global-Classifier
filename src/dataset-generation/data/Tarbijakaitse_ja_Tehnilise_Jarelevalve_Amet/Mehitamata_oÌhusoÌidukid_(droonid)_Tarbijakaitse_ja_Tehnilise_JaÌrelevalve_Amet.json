[{"content": {"chunk": "Raadiosagedusi kasutatakse nii droonide juhtimisseadmetes ( ), kui ka droonilt video edastamiseks ( ). Lisaks peavad raadioseadmed vastama n\u00f5uetele. Vastavalt Euroopas kehtestud regulatsioonile peab raadioseadmel olema CE-m\u00e4rgis ja vastavusdeklaratsioon ( ) v\u00f5i l\u00fchideklaratsioon koos infoga kust on v\u00f5imalik vastavusdeklaratsiooni alla laadida.\nT\u00e4helepanu tuleb p\u00f6\u00f6rata asjaolule, et CE-m\u00e4rgisega tooteid v\u00f5ib k\u00fcll Euroopa turul m\u00fc\u00fca, kuid see ei t\u00e4henda, et neid v\u00f5ib k\u00f5igis Euroopa riikides kasutusele v\u00f5tta. Raadiosageduste kasutus on riigiti erinev ning on v\u00f5imalik, et v\u00e4lismaalt ostetud seade tekitab Eestis raadioh\u00e4ireid teistele samades sagedusalades t\u00f6\u00f6tavatele seadmetele. Raadioseadmete kasutus peab vastama Eesti raadiosagedusplaanile (ERSP).\nDroonide kasutamine sagedusloata\nSeni k\u00f5ige levinumad on nn , mille jaoks ei ole vajalik taotleda sagedusluba ja mille juhtimiseks kasutatakse \u00fcldkasutatavat sagedusressurssi. Raadioh\u00e4irete v\u00e4ltimiseks peab droon olema seadistatud t\u00f6\u00f6tamiseks Euroopas.\nKuigi hobidroonide kasutus on lubatud ilma sagedusloata peab nende sageduskasutus siiski vastama majandus- ja kommunikatsiooniministri m\u00e4\u00e4ruse \u201eRaadiosageduste kasutamise tingimused ja tehnilised n\u00f5uded sagedusloast vabastatud raadioseadmetele\u201c lisas 4avaneb uues vahekaardis (https://www.riigiteataja.ee/aktilisa/1260/2201/9014/MKM_12082016_m49Lisa 4.pdf) ja lisas 6avaneb uues vahekaardis (https://www.riigiteataja.ee/aktilisa/1260/2201/9014/MKM_12082016_m49Lisa 6.pdf) kehtestatud tingimustele.\nNimetatud m\u00e4\u00e4ruses sagedusloast vabad droonisagedused on:", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "Professionaalsete droonide kasutamine sagedusloa alusel\nMehitamata \u00f5hus\u00f5iduki s\u00fcsteemide professionaalne kasutus eeldab suuremaid kiirgusv\u00f5imsusi, mis v\u00f5imaldaksid droonide lennutamist ka v\u00e4ljaspool otsen\u00e4htavust.\nKogu Euroopas on suurenenud vajadus selliste sageduste j\u00e4rele ning sellekohane regulatsioon on Euroopas v\u00e4ljat\u00f6\u00f6tamisel. Eesm\u00e4rgiks on leida harmoneeritud sagedusalad mehitamata \u00f5hus\u00f5iduki s\u00fcsteemidele riiklikuks kasutuseks/valitsusasutuste \u00fclesannete t\u00e4itmiseks.\nArvestades suurt n\u00f5udlust ning vajadust t\u00e4ita valitsusasutuste \u00fclesandeid uuris TTJA v\u00f5imalusi leidmaks sagedusvahemikke mehitamata \u00f5hus\u00f5iduki s\u00fcsteemidele siseriiklikuks kasutamiseks kuni Euroopa regulatsiooni j\u00f5ustumiseni. Anal\u00fc\u00fcsiti erinevaid Euroopa t\u00f6\u00f6dokumentides kajastatud sagedusvahemikke, mida v\u00f5rreldi kehtiva Eesti raadiosagedusplaaniga ja hetke kasutusega.\nAnal\u00fc\u00fcsi tulemusena tehti ettepanek ERSP muutmiseks eraldamaks mehitamata \u00f5hus\u00f5idukite s\u00fcsteemidele sagedusloa alusel kasutamiseks sagedusvahemikud:", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "- 2390\u20132400 MHz\n- 1880\u20131900 MHz\nEttepaneku eesm\u00e4rk on osaliselt rahuldada tootjate poolset n\u00f5udlust professionaalsete droonide sagedusvahemike j\u00e4rele ning v\u00f5imaldada droonide kasutamist\u00a0 valitsusasutuste \u00fclesannete t\u00e4itmisel. Arvestades asjaolu, et Euroopa regulatsioon, mis s\u00e4testaks harmoneeritud kasutustingimusi\u00a0 mehitamata \u00f5hus\u00f5idukite s\u00fcsteemidele, on alles v\u00e4ljat\u00f6\u00f6tamisel, lubatakse nimetatud s\u00fcsteeme kasutada sagedusloa alusel ainult sekundaarsel alusel ja ainult valitsusasutuste \u00fclesannete t\u00e4itmise eesm\u00e4rgil. Kommertskasutuseks etten\u00e4htud droonidele sageduslube nimetatud raadiosagedusalades ei v\u00e4ljastata. P\u00e4rast Euroopa regulatsiooni valmimist kaalutakse v\u00f5imalusi sagedusressursi eraldamiseks\u00a0 ka kommertssektoris kasutatavatele mehitamata \u00f5hus\u00f5iduki s\u00fcsteemidele.\nDroonide juhtimine \u00fcldkasutatavates mobiilside v\u00f5rkudes", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "Droonide juhtimine \u00fcldkasutatavates mobiilside v\u00f5rkudes\nAastal 2022 t\u00f6\u00f6tas Euroopa Postside- ja Telekommunikatsiooni Administratsioonide Konverentsi (CEPT) Elektroonilise Side Komitee (ECC) v\u00e4lja otsuse CEPT/ECC/DEC/(22)07avaneb uues vahekaardis (https://docdb.cept.org/document/28575) . Operaatorite v\u00f5imekus pakkuda otsuses kirjeldatud mehitamata \u00f5hus\u00f5iduki (UAS) juhtimist mobiilsidev\u00f5rgus (MFCN-v\u00f5rgus), on veel arendamisj\u00e4rgus. Nimelt \u00f5hus\u00f5iduki kasutajaseadmed peavad olema mobiilsidev\u00f5rgu poolt tuvastatavad ja v\u00f5rgus registreeritavad kui UAS, ehk vajavad spetsiaalset liitumist mobiilsidev\u00f5rguga (nn ). T\u00e4psem UASi \u00fchenduvuse ja identifitseerimise kirjeldus on Euroopa Telekommunikatsiooni Standardite Instituudi (ETSI) kolmanda generatsiooni partnerlusprojekti (3GPP) dokumendis 3GPP TS 23.256avaneb uues vahekaardis (https://portal.3gpp.org/desktopmodules/Specifications/SpecificationDetails.aspx?specificationId=3853) .", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "CEPT/ECC/DEC/(22)07 otsuse kohaselt kehtestati LTE ja 5G tehnoloogiatel p\u00f5hinevatele UAS \u00a0kasutajaseadmetele tehnilised tingimused. Otsus k\u00e4sitleb UAS kasutajaseadmete raadiolingi \u00fcleslaadimise sagedusalasid, mis on 703-733 MHz, 832-862 MHz, 880-915 MHz, 1710-1785 MHz, 1920-1980 MHz, 2500-2570 MHz ja 2570-2620 MHz. Nimetatud otsusele on viidatud Ettev\u00f5tlus- ja infotehnoloogiaministri m\u00e4\u00e4ruses \u201e Eesti raadiosagedusplaanavaneb uues vahekaardis (https://www.riigiteataja.ee/akt/101122023008?leiaKehtiv) \u201c ning n\u00f5uded kasutaja seadmetele on t\u00e4psustatud m\u00e4\u00e4ruse \u201e Raadiosageduste kasutamise tingimused ja tehnilised n\u00f5uded sagedusloast vabastatud raadioseadmeteleavaneb uues vahekaardis (https://www.riigiteataja.ee/akt/126112021011?leiaKehtiv) \u201c lisas 11.\nMehitamata \u00f5hus\u00f5idukite juhtimist \u00fcle mobiilsidev\u00f5rgu saab hetkel teha koost\u00f6\u00f6s ja koosk\u00f5lastatult operaatoritega. Kasutamine on lubatud, kui operaatorilt on saadud positiivne koosk\u00f5lastus. Enne UAS-i soetamist v\u00f5i juhtimiss\u00fcsteemi loomist konsulteerige mobiilsideoperaatoriga, et tagada s\u00fcsteemi vastavus n\u00f5uetele ja soovitud \u00fchenduvus MFCN v\u00f5rguga.\nMFCN v\u00f5rgus on UASi lubatud kasutada j\u00e4rgmistel sagedustel (saate/vastuv\u00f5tu sagedused):", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "- 703\u2013733 MHz/758\u2013788 MHz, ;\n- 791\u2013821 MHz/832\u2013862 MHz;\n- 880\u2013915 MHz/925\u2013960 MHz ja 1710\u20131785 MHz/1805\u20131880 MHz;\n- 1920\u20131980 MHz/2110\u20132170 MHz;\n- 2500\u20132570 MHz/2620\u20132690 MHz ja 2570\u20132620 MHz (nii saade kui vastuv\u00f5tt).\nRibav\u00e4lise kiirguse n\u00f5uded:", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "- -40 dBm/MHz sagedusvahemikus 1675-1710 MHz \u00f5hus\u00f5iduki kasutajaseadmetele, mis t\u00f6\u00f6tavad sagedusalas 1710-1785 MHz.\n- -50 dBm/MHz sagedusvahemikus 2690-2900 MHz \u00f5hus\u00f5iduki kasutajaseadmetele, mis t\u00f6\u00f6tavad sagedusalas 2500-2570 MHz v\u00f5i 2570-2620 MHz.\nEesti mobiilioperaatorite sagedused on leitavad siitavaneb uues vahekaardis (https://efis.cept.org/views2/report03Arrangement.jsp?allocation=32&allocation=22&allocation=23&allocation=35&allocation=33&allocation=36&allocation=24&allocation=26&allocation=25&allocation=27&allocation=34&allocation=28&allocation=29&allocation=37&allocation=38&users=12&operators=) .\nUAS lennutamisel tuleb arvestada, et riik v\u00f5ib kehtestada saate keelutsoonid ( ), kus m\u00e4\u00e4ratud geograafilises piirkonnas on keelatud m\u00e4\u00e4ratud sagedusalade kasutamine. Hetkel Eestis vastavaid tsoone m\u00e4\u00e4ratud ei ole.\nUAS lennutamisel v\u00e4ljaspool Eestit peab tutvuma ja arvestama selles riigis kehtestatud n\u00f5uetega drooni lennutamiseks MFCN v\u00f5rgu abil ning lennukeelu- ja saatekeelutsoonidega. Samuti tuleb arvestada sellega, et raadioastronoomia jaamade l\u00e4heduses on keelatud kasutada (olenevalt jaamast) sagedusi 703-733 MHz, 832-837 MHz ja/v\u00f5i 2500-2570 MHz/2570-2620 MHz.\nTuleb kinni pidada toodud piirangutest ( lennupiirangud \u00f5hus\u00f5idukitele ja geograafilised alad mehitamata \u00f5hus\u00f5iduki lendamise piiramiseksavaneb uues vahekaardis (https://www.riigiteataja.ee/akt/326082022001) ), millest Transpordiamet on loonud kaardiavaneb uues vahekaardis (https://utm.eans.ee/avm/) .", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}, {"content": {"chunk": "Transpordiamet juhis droonide lennutamiseksavaneb uues vahekaardis (https://transpordiamet.ee/droonid) ja selle alljaotus geograafilised aladavaneb uues vahekaardis (https://www.transpordiamet.ee/droonide-kaardirakendus) .\nPaljude Euroopa t\u00f6\u00f6gruppide liikmena j\u00e4lgib TTJA aktiivselt arenguid regulatsiooni arengute osas antud teemal ning j\u00e4tkab t\u00f6\u00f6d leidmaks v\u00f5imalusi droonide kasutamiseks.\nEnne drooni kasutamist soovitame kindlasti tutvuda Transpordiameti kodulehelavaneb uues vahekaardis (https://www.transpordiamet.ee/droonid) toodud infoga.\nViimati uuendatud 05.07.2024", "imgurl": "", "title": "Mehitamata \u00f5hus\u00f5idukid (droonid) | Tarbijakaitse ja Tehnilise J\u00e4relevalve Amet", "description": "Mehitamata \u00f5hus\u00f5iduki s\u00fcsteem (mehitamata \u00f5hus\u00f5iduk ehk droon ja selle kaugjuhtimisseadmed) kasutab oma t\u00f6\u00f6ks raadioseadmeid, mis peavad t\u00f6\u00f6tama selleks etten\u00e4htud sagedustel.", "source_url": "https://ttja.ee/ariklient/side-ja-meediateenused/raadioside/mehitamata-ohusoidukid-droonid"}}]