[{"content": {"chunk": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.\nAlles siis, kui kaupleja ei vasta v\u00f5i te ei j\u00f5ua omavahel kokkuleppele, saad p\u00f6\u00f6rduda tarbijavaidluse lahendamiseks komisjoni.\nPretensiooni esitamisest ja puudusega kauba tagastamisest (/eraklient/tarbija-oigused/tarbija-oigused-ja-kohustused/kaebuse-esitamine)\nEnne avalduse esitamist vaata ka milliseid avaldusi komisjon menetlusse ei v\u00f5ta (https://ttja.ee/avalduse-menetlemine#ei-menetleta) .\nAvaldus peab olema vormistatud ja . Avaldus peab . N\u00f5udes peab olema s\u00f5nastatud Sinu konkreetne ettepanek mida kaupleja peaks tegema vaidluse lahendamiseks.\nKaupleja vastuse ja muu avalduse l\u00e4bivaatamisel vajaliku info edastamiseks on kindlasti vajalikud Sinu , telefoninumber ja ka e-posti aadress.\nAvalduses pead p\u00f5hjalikult kirjeldama kauplejaga tekkinud vaidlust, probleemi ja seda, mida Sa n\u00f5uad. Oma v\u00e4iteid pead t\u00f5endama ja need avaldusele lisama. Lisada tuleb ka eelnevalt tehtud pretensioon kauplejale ja kaupleja vastus.\u00a0Avalduses esitatakse vormikohaselt k\u00f5ik n\u00f5utud andmed ja avaldusele tuleb lisada n\u00f5uet t\u00f5endavad dokumendid.\n() Esita avaldus\nTarbijavaidluste komisjonis saab avaldusi esitada ja vaidlusi lahendada iseteeninduskeskkonnas, kus tuleb ennast esmalt tuvastada. Iseteeninduskeskkonnas saab tutvuda menetlusega seotud dokumentidega, vastustega ja ka ise vastata.", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "Juhul kui Teil ei ole iseteeninduskeskkonda tehniliselt v\u00f5imalik kasutada (avaldust esitada, menetluses osaleda), palume \u00fchendust v\u00f5tta info@ttja.ee (mailto:info@ttja.ee) .\nJVISe kasutajatel soovitame kasutada s\u00fcsteemi sisenedes Chrome browserit.\nESITA AVALDUSavaneb uues vahekaardis (https://jvis.ttja.ee/modules/tvk-avaldus/muuda)", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "Juhul, kui Te soovite avalduse esitada volikirja alusel tarbija esindajana, siis seda on v\u00f5imalik teha iseteeninduskeskkonnas, tehes vastav valik avalduse vormil.\nJuhul, kui Te soovite lahendada vaidlust kauplejaga, kes ei ole registreeritud Eestis, vaid m\u00f5nes muus Euroopa Liidu liikmesriigis, p\u00f6\u00f6rduge EL tarbija n\u00f5ustamiskeskuseavaneb uues vahekaardis (https://www.consumer.ee/) poole. Komisjoni p\u00e4devuses ei oleavaneb uues vahekaardis (https://www.riigiteataja.ee/akt/TKS#para40lg4) lahendada vaidlusi, mis on tekkinud v\u00e4ljaspool Eestit registreeritud kauplejaga.\nKodumaise vaidluse lahendamine (tarbijavaidluste komisjon)\nTarbijavaidluste komisjonavaneb uues vahekaardis (https://ttja.ee/tarbijavaidluste-komisjon) on tarbijavaidlusi lahendav s\u00f5ltumatu ja erapooletu \u00fcksus, mille p\u00e4devuses on lahendada tarbija ja kaupleja vahelisest lepingust tulenevaid tarbija algatatud tarbijavaidlusi, kus vaidluses osalevad pooled on Eestis elav tarbija ja Eestis registreeritud ettev\u00f5tja.\nPiiri\u00fcleseid tarbijavaidlusi aitab lahendada Euroopa Liidu tarbija n\u00f5ustamiskeskusavaneb uues vahekaardis (https://consumer.ee/) .\nV\u00f5rreldes kohtuvaidlusega saab komisjonis probleemi lahendada tunduvalt lihtsamalt, mugavamalt ning see n\u00f5uab v\u00e4hem aega ja raha. Vaidluse lahendamine tarbijavaidluste komisjonis on tarbijale ja ettev\u00f5tjale tasuta ja tulemuseni j\u00f5utakse \u00fcldjuhul 90 p\u00e4eva jooksul alates avalduse menetlusse v\u00f5tmisest.", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "- mittemajandusliku \u00fcldhuviteenuse osutamisega;\n- avalik-\u00f5iguslike juriidiliste isikute pakutava haridusteenusega;\n- tervishoiuteenusega, mida osutavad tervishoiut\u00f6\u00f6tajad patsientidele nende tervise hindamiseks, s\u00e4ilitamiseks v\u00f5i taastamiseks, sealhulgas ravimite ja meditsiiniseadmete v\u00e4ljakirjutamine, v\u00e4ljastamine ja nendega varustamine;\n- kahjun\u00f5udega, mis tuleneb surmajuhtumist, kehavigastusest v\u00f5i tervisekahjustusest;\n- lahendamise korraga teistes seadustes koosk\u00f5las k\u00e4esolevas seaduses s\u00e4testatud n\u00f5uetega.\nSellised vaidlused lahendatakse maakohtus v\u00f5i muus p\u00e4devas institutsioonis.\nTarbijavaidluste komisjonile esitage avaldus siis, kui olete juba p\u00f6\u00f6rdunud kaupleja poole kirjalikult, kuid ei ole temalt vastust saanud v\u00f5i kui te ei ole n\u00f5us tema pakutud lahendusega.\nAvalduse saab\n\n- esitada elektrooniliselt Tarbijakaitse ja Tehnilise J\u00e4relevalve Ameti iseteeninduskeskkonnas (https://jvis.ttja.ee/modules/tvk-avaldus/muuda) ;\n- Juhul kui Teil ei ole iseteeninduskeskkonda tehniliselt v\u00f5imalik kasutada (avaldust esitada, menetluses osaleda), palume \u00fchendust v\u00f5tta info@ttja.ee (mailto:info@ttja.ee) .\nAvaldusele peavad olema m\u00e4rgitud", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "- tarbija nimi, elukoht ja muud kontaktandmed;\n- kaupleja \u00e4rinimi ja tegevuskoha aadress;\n- vaidluse sisu ja selgelt v\u00e4ljendatud n\u00f5ue (millist lahendust soovitakse) koos p\u00f5hjendustega;\n- tarbija kinnitus selle kohta, et vaidlust ei menetle teine tunnustatud vaidluste lahendamise \u00fcksus v\u00f5i et vaidlust ei menetle v\u00f5i ei ole eelnevalt menetlenud kohus;\n- tarbija kinnitus eelnevalt kaupleja poole p\u00f6\u00f6rdumise kohta.\nAvalduses peab olema v\u00e4lja toodud, et see esitatakse tarbijavaidluste komisjonile. Avaldus peab olema allkirjastatud digitaalselt v\u00f5i omak\u00e4eliselt.\nAvaldusele tuleb kindlasti lisada koopiad k\u00f5igist vaidlust puudutavatest ja tarbija n\u00f5uet t\u00f5endavatest dokumentidest, sh:", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "- kauba ostmist v\u00f5i lepingu s\u00f5lmimist t\u00f5endavad dokumendid (leping, tellimuse kinnitus, pildid m\u00fc\u00fcgi- v\u00f5i t\u00f6\u00f6v\u00f5tugarantiid t\u00f5endavast dokumendist);\n- tasumist t\u00f5endav dokument, millelt oleks v\u00f5imalusel n\u00e4ha maksja nimi;\n- kogu vaidlusega seotud kirjavahetus;\n- muud vaidlusega seotud dokumendid.\nTarbijavaidluste komisjonis lahendatakse vaidlusi \u00fcldjuhul kirjalikus menetluses, st esitatud dokumentide alusel. Kui tarbija soovib siiski oma asja suulist arutamist istungil, tuleb avalduses sellest selgelt teada anda. Suulise istungi kasuks otsustades tuleb arvestada asjaoluga, et tarbija peab tulema komisjoni istungile.\nTarbijakaitse Euroopa Liidus ja piiri\u00fclese kaebuse lahendamine\nTasub teada, et ostude sooritamisel Euroopa Liidus, sh ka Norras, Suurbritannias ja Islandil, on tarbijad kindlustatud enam-v\u00e4hem \u00fchesuguste \u00f5igustega k\u00f5ikides liikmesriikides. Lisaks on \u00fchtlustatud reisijate \u00f5igused.\nEuroopa Tarbijakeskuste v\u00f5rgustik\nSelleks, et tarbijad tunneksid end teistes ELi liikmesriikides ostes sama kindlalt nagu koduriigis, on loodud spetsiaalsed Euroopa tarbijakaitsekeskused ehk ECC-keskused, mis moodustavad Euroopa tarbijakeskuste v\u00f5rgustiku (ECC-Net). V\u00f5rgustikku kuulub 30 keskust, mis asuvad k\u00f5igis ELi 28 liikmesriigis, lisaks Norras, Suurbritannias ja Islandil. Keskused pakuvad tasuta n\u00f5u ja abi tarbijatele, kellel on probleem piiri\u00fclese tehinguga. Keskuste tegevust kaasrahastab Euroopa Komisjon.", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "Eestis kaitseb tarbijate \u00f5igusi \u00fclepiiriliste ostude korral tarbijakaitse ja tehnilise j\u00e4relevalve ameti juurde loodud EL tarbija n\u00f5ustamiskeskusavaneb uues vahekaardis (https://consumer.ee/) , mis on Euroopa tarbijakeskuste v\u00f5rgustiku liige ja mille peamiseks \u00fclesandeks on lahendada piiri\u00fcleseid tarbijakaebusi.", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}, {"content": {"chunk": "- informatsiooni tarbija \u00f5igustest ELi liikmesriikides;\n- n\u00f5ustamist, kuidas piiri\u00fcleste ostudega seotud probleemide korral k\u00e4ituda;\n- konkreetsete piiri\u00fcleste kaebuste lahendamist koost\u00f6\u00f6s kaupleja asukohamaa ECC-keskusega v\u00f5i\n- kaebuste vahendamist p\u00e4devatele kohtuv\u00e4lisele asutustele kaupleja asukohariigis.", "imgurl": "", "title": "Avalduse esitamine | Tarbijakaitse ja Tehnilise J\u00e4relevalve Amet", "description": "Esmalt tuleb Sul p\u00f6\u00f6rduda kaebusega kaupleja poole, kui Sul on pretensioon ostetud toote v\u00f5i teenuse suhtes. Kaupleja on kohustatud vastama sinu p\u00f6\u00f6rdumisele 15 p\u00e4eva jooksul.", "source_url": "https://ttja.ee/avalduse-esitamine"}}]