[{"content": {"chunk": ".\u00a0R\u00f5ivaste ja tekstiiltoodete m\u00e4rgistuselt peaksid kindlasti leidma toote nimetuse, kui selle puudumine v\u00f5ib Sind eksitada, r\u00f5iva suurust\u00e4histuse, toote kiukoostise (v.a karusnahast ja nahast r\u00f5ivastel) ning toote hooldusjuhised ehk hooldust\u00e4histuse.\n, siis j\u00e4lgi, et selle m\u00e4rgistusel oleks lisaks \u00a0materjali liik (naturaalne nahk v\u00f5i karusnahk, tehisnahk v\u00f5i tehiskarusnahk). Naturaalse karusnaha puhul peab m\u00e4rgistusel olema ka looma liik.\n, samuti m\u00e4rgistuses sisalduva teabe \u00f5igsuse eest vastutab tootja v\u00f5i tema volitatud esindaja. R\u00f5ivaste ja tekstiiltoodete importija ja hulgim\u00fc\u00fcja peavad tagama, et nende pakutavad ja m\u00fc\u00fcdavad tooted oleksid m\u00e4rgistatud vastavalt n\u00f5ueteleavaneb uues vahekaardis (https://www.riigiteataja.ee/akt/12841148?leiaKehtiv) .\nSelle j\u00e4rgi saad teada, millisele kehasuurusele on r\u00f5ivas m\u00f5eldud. Suurust\u00e4histuse leiad kas r\u00f5ivalt endalt, r\u00f5iva k\u00fcljes olevalt tekstiillindilt v\u00f5i etiketilt, see v\u00f5ib olla m\u00e4rgitud ka toote m\u00fc\u00fcgipakendil.\nnii suurustunnuste (keha m\u00f5\u00f5tmed sentimeetrites) arvv\u00e4\u00e4rtuste abil kui ka muude t\u00e4heliste, numbriliste v\u00f5i t\u00e4helis-numbriliste kombinatsioonidega (nt XL, 46). T\u00e4helise, numbrilise v\u00f5i t\u00e4helis-numbrilise t\u00e4histuse puhul peab kaupluses Sulle n\u00e4htaval kohal olema vastavate suurustunnuste arvv\u00e4\u00e4rtuste tabel v\u00f5i riideesemel piktogramm.\n. Hooldust\u00e4histuse j\u00e4rgi saad teada, kuidas r\u00f5ivast hooldada. Hooldust\u00e4histuse leiad kas r\u00f5ivalt endalt, r\u00f5iva k\u00fcljes olevalt tekstiillindilt v\u00f5i etiketilt, see v\u00f5ib olla m\u00e4rgitud ka toote m\u00fc\u00fcgipakendil.", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "nii s\u00f5nalistest juhistest kui graafilistest tingm\u00e4rkidest. Osa tingm\u00e4rke v\u00f5ivad olla rahvuslikud tingm\u00e4rgid, mis on omased teatud maades toodetud r\u00f5ivastele (nt Hiina, Korea, Ameerika p\u00e4ritolu r\u00f5ivad ja tekstiilitooted). Sellisel juhul peaksid valiku tegemisel abi saamiseks p\u00f6\u00f6rduma m\u00fc\u00fcja poole.\n, siis p\u00f6\u00f6rdu viivitamatult pretensiooniga kaupleja poole, kellelt riideeseme ostsid. Kui kaupleja keeldub kaebust lahendamast v\u00f5i Sa ei ole n\u00f5us firma pakutud lahendusega, p\u00f6\u00f6rdu tarbijavaidluste komisjoni poole.\nPea meeles!", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "- Kui avastad ostetud r\u00f5ival puuduse, siis p\u00f6\u00f6rdu viivitamatult pretensiooniga\u00a0kaupleja\u00a0poole, kellelt riideeseme ostsid. Kui kaupleja keeldub kaebust lahendamast v\u00f5i Sa ei ole n\u00f5us pakutud lahendusega, on Sul v\u00f5imalus p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n- Ka allahindlustel peavad r\u00f5ivad ja tekstiiltooted olema m\u00e4rgistatud vastavalt n\u00f5uetele.\n- Vale hooldust\u00e4histuse t\u00f5ttu tekkinud puuduse eest vastutab Sinu ees m\u00fc\u00fcja, tootja peab varustama esemed \u00f5ige m\u00e4rgistusega.\n- Keemiline puhastus v\u00f5tab vastu ainult hooldust\u00e4histusega r\u00f5iva. Kui hooldusjuhiseid ei ole, langeb risk toote vale hooldamise eest Sulle. Seet\u00f5ttu \u00e4ra l\u00f5ika r\u00f5ivalt, mida on vaja v\u00f5i soovid keemiliselt puhastada\u00a0hooldust\u00e4histusega tekstiillinti.\n- V\u00f5imalusel osta selline r\u00f5ivas, mida saab pesta. Keemilises puhastuses kasutatavad ained on kahjulikud nii keskkonnale kui ka Sinu tervisele.\n- Tekstiiltooted, mida on v\u00f5imalik pesta, aga mida Sa ise t\u00f6\u00f6delda ei oska v\u00f5i ei s\u00f6anda, lase puhastada vastavas pesumajas.\n- \nPese/puhasta mitmeosalisi r\u00f5ivaid (nt kost\u00fc\u00fcm) koos, et esemete v\u00e4rvi ja riide struktuuri muutused oleksid \u00fchtlased.\nLasteriiete ohutusn\u00f5udeid on seatud kuni 14 aasta vanuste laste r\u00f5ivastele.\nLasteriiete ohutust k\u00e4sitleb:", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "- \nstandard EVS-EN 14682 \u201eLaster\u00f5ivaste ohutus. N\u00f6\u00f6rid ja t\u00f5mbepaelad (ehk krookepaelad) laster\u00f5ivastel. Spetsifikatsioonid\u201c.\nStandard on t\u00f5lgitud ka eesti keelde ning sellega on v\u00f5imalik tutvuda ning seda tellida Eesti Standardimis- ja Akrediteerimiskeskusest www.evs.eeavaneb uues vahekaardis (https://ttja.prelive.vportal.rmit.ee/ariklient/ohutus/tooted-teenused/www.evs.ee) . Laster\u00f5ivastele kehtestatud ohutusn\u00f5uete eesm\u00e4rk on minimeerida juhusliku takerdumise riski n\u00f6\u00f6ridesse ja t\u00f5mbepaeltesse laster\u00f5ivastel.\nLoe lisaks\nLasteriiete ohutusn\u00f5uded n\u00e4evad ette, et\n\n- \nkuni seitsmeaastaste laste (kasv kuni 1,34 meetrit) r\u00f5ivaste kapuutsidel ja kaelustel ei tohi olla paelu ega n\u00f6\u00f6re;\n- \n7\u201314-aastaste laste r\u00f5ivastel ei tohi kapuutsi ja kaeluse paelad olla elastsed ega pikemad kui 7,5 sentimeetrit ning peavad olema p\u00fcsivalt kinnitatud, samuti ei tohi kapuutsidel ja kaelustel olla vabade otstega n\u00f6\u00f6re;\n\n- \nn\u00f6\u00f6ride ja paelte vabade otste pikkus talje ja rinna piirkonnas ei tohi \u00fcletada 14 sentimeetrit;\n- \nkaela tagant jooksva paelaga r\u00f5ivastel ei tohi kaela piirkonnas olla vabalt rippuvaid paelaotsi;\n\n- \nselja taha s\u00f5lmimiseks m\u00f5eldud laiema v\u00f6\u00f6 v\u00f5i lehvi vabade otste pikkus ei tohi \u00fcletada 36 sentimeetrit ning r\u00f5ivaste tagak\u00fcljelt v\u00e4ljuvad v\u00f5i tagak\u00fcljel s\u00f5lmitavad paelad ja n\u00f6\u00f6rid ei ole lubatud;\n\n- \nn\u00f6\u00f6rid ja paelad ei tohi ulatuda varruka ja r\u00f5iva alumisest \u00e4\u00e4rest allapoole;\n- \nkrookpaelad v\u00f5i pikkade p\u00fckste allosas olevad n\u00f6\u00f6rid peavad olema t\u00e4iesti r\u00f5iva sees;", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "- \n\u00f5lapaelad on lubatud juhul, kui nad on konstrueeritud r\u00f5iva pikendusena v\u00f5i on r\u00f5iva esi- ja tagak\u00fcljele kinni \u00f5mmeldud,\u00a0ning neile lisatud ilupaelte vabad otsad ei tohi olla pikemad kui 75 millimeetrit;\n\n- \nr\u00f5ivaste tagak\u00fcljel v\u00e4ljuvad v\u00f5i seal s\u00f5lmitavad funktsionaalsed v\u00f5i dekoratiivsed paelad ja n\u00f6\u00f6rid ei ole lubatud, v\u00f6\u00f6 on lubatud.\nV\u00e4ikelaste (alla 3- aastased lapsed) r\u00f5ivaste puhul tuleb t\u00e4hele panna, et r\u00f5iva k\u00fcljes olevad pisidetailid (kaunistused, kivikesed, p\u00e4rlid, n\u00f6\u00f6bid jms) ei tohi kergesti eemalduda, kuna selliste v\u00e4ikeste osade eraldumisel v\u00f5ib tekkida l\u00e4mbumisoht (laps paneb pisidetaili suhu).\nVaata Euroopa Komisjoni poolt loodud klipiavaneb uues vahekaardis (https://youtu.be/aE5yedWI4co) lasteriiete ohutusest.\n\n- tee endale selgeks nende otstarve ja kasutamistingimused (nt spordijalatsite puhul on nende otstarve eriti oluline);\n\n- vali endale \u00f5ige suurusega jalatsid: selleks proovi kindlasti jalga m\u00f5lemat jalatsit, veendumaks, et jalatsid ei pigista ega ole liiga suured;\n- vali normaalsuurusega v\u00f5i veidi suuremad jalatsid, kui soovid kasutada vahetatavaid sisetaldu;\n\n- vali endale sobivast materjalist jalatsid: selleks uuri jalatsitel olevat m\u00e4rgistust ja m\u00f5tle l\u00e4bi, millistes tingimustes Sa jalatseid kandma hakkad;\n- uuri m\u00fc\u00fcjalt jalatsite valmistamiseks kasutatud materjalide, jalatsite kandmistingimuste (t\u00e4naval v\u00f5i siseruumides kandmiseks jne) ja hooldamise kohta.", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "- Vali hooldusvahend vastavalt jalatsite materjalile.\n- Kulunud v\u00f5i pleekinud jalatsite puhul kasuta v\u00e4rvi sisaldavaid hooldusvahendeid.\n- Soolveerantidest hoidumiseks t\u00f6\u00f6tle jalatseid juba enne kandmahakkamist ja juhul, kui randid on tekkinud, kasuta nende eemaldamiseks spetsiaalseid hooldusvahendeid.\n- Jalan\u00f5ude kreemitamisel kasuta nendega sama v\u00e4rvi kreemi, siis ei ole Sul vaja spetsiaalseid v\u00e4rvitaastajaid.\n(naha muster ei ole v\u00e4rvi alt eristatav) jalatsitelt eemalda lahtine pori lapiga, kata jalatsid kreemiga, lase sellel kuivada ja viksi jalan\u00f5ud l\u00e4ikima. Aeg-ajalt puhasta jalatseid spetsiaalse hooldusvahendiga, mis teeb jalatsid mustust ja vett t\u00f5rjuvaks.\n(\u00f5huke karvase pinnaga (l\u00f5hestatud) vasika- v\u00f5i kitsenahk) jalatseid puhasta vajadusel spetsiaalsete harjade ja k\u00e4snadega. Seej\u00e4rel h\u00f5\u00f5ru m\u00e4\u00e4rdunud kohti seemisnahakiviga v\u00f5i t\u00f6\u00f6tle spetsiaalse hooldusvahendiga. Lase kuivada ja harja jalatsit l\u00f5puks ettevaatlikult \u00fches suunas. Kasuta spetsiaalseid hooldusvahendeid, et muuta jalatsid vett t\u00f5rjuvaks.\n(\u00f5rn nahk, mis on v\u00e4rvitud aniliinv\u00e4rvidega, naha loomuliku mustriga) jalatseid puhasta ettevaatlikult, eemaldades lahtise pori spetsiaalsete harjade v\u00f5i k\u00e4snadega. Hoolda jalatseid spetsiaalsete vahade ja \u00f5lidega.\n(siidja, karvase pinnaga) jalatseid hoolda sarnaselt seemis- ja veluurnahast jalatsitega.\n(mati pinnaga, rasvane) jalatseid puhasta esmalt pehme harja v\u00f5i lapiga, seej\u00e4rel kasuta hooldusvahendina spetsiaalseid rasvu ja \u00f5lisid.", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "jalatsitelt eemalda kuivanud mustus pehme harjaga, kasuta plekkide eemaldamiseks spetsiaalseid vahendeid. Kasuta vett t\u00f5rjuvaid vahendeid.\njalatseid puhasta pehme harja v\u00f5i silikoon\u0161vammiga, vajadusel niiske lapiga. Hoia jalatseid niiskuse eest.\n, siis p\u00f6\u00f6rdu probleemi lahendamiseks esmalt\u00a0kaupleja\u00a0poole. Kui kaupleja keeldub kaebust lahendamast v\u00f5i Sa ei ole n\u00f5us firma pakutud lahendusega, saad esitada avalduse tarbijavaidluste komisjonileavaneb uues vahekaardis (https://ttja.ee/tarbijavaidluste-komisjon) .\nKui Sa pole komisjoni otsusega n\u00f5us, v\u00f5id p\u00f6\u00f6rduda maakohtusse. Sama v\u00f5ib teha ka vastaspool.\nPea meeles!", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}, {"content": {"chunk": "- Kui kasutad jalatseid vastavalt nende otstarbele, hooldad neid \u00f5igesti ja korrap\u00e4raselt ning viid need \u00f5igeaegselt parandusse, siis pikeneb nende kandmisaeg.\n- \u00dcldiselt ilmnevad jalatsite vead \u00f5igel kandmisel \u00fche kuu jooksul, kuid varjatud tootjapraak v\u00f5ib v\u00e4lja tulla ka hiljem.\n- P\u00e4rast ebakvaliteetset kingaparandusteenust on Sul \u00f5igus esitada pretensioon ka parandust\u00f6\u00f6kojale.\n- K\u00fcsi kingapoes jalatsite eest maksmisel v\u00f5i kingsepale jalatsiparanduse eest tasumisel ostu t\u00f5endavat dokumenti. J\u00e4ta t\u0161ekk kindlasti alles, sellest on abi v\u00f5imalike hilisemate probleemide lahendamisel.\npeavad jalatsitel olema n\u00e4idatud pealsete, voodri ja talla valmistamisel kasutatud materjalid j\u00e4rgmises j\u00e4rjekorras\n\nMaterjali m\u00e4rgistatakse j\u00e4rgmiste t\u00e4histega:\n\nViimati uuendatud 03.01.2022", "imgurl": "", "title": "R\u00f5ivad ja jalatsid | Tarbijakaitse ja Tehnilise J\u00e4relevalve Amet", "description": "\u00dcksk\u00f5ik mis ka parasjagu moes poleks, on r\u00f5ivaste ja jalatsite puhul rida p\u00f5him\u00f5tteid, millega peaksid arvestama nii enne kui p\u00e4rast nende ostmist. T\u00e4iendavalt t\u00e4helepanu tuleb p\u00f6\u00f6rata laster\u00f5ivaste ohutusn\u00f5uetele.", "source_url": "https://ttja.ee/eraklient/ohutus/tooted-teenused/roivad-ja-jalatsid"}}]