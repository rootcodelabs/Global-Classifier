[{"content": {"chunk": "Raudtee kaitsev\u00f6\u00f6nd on ette n\u00e4htud \u00fchest k\u00fcljest raudtee sihtotstarbelise toimimise ja h\u00e4ireteta raudteeliikluse tagamiseks ning teisest k\u00fcljest raudteelt l\u00e4htuvate kahjulike m\u00f5jude v\u00e4hendamiseks. Raudtee kaitsev\u00f6\u00f6ndis on keelatud ohustada liiklust ja takistada n\u00e4htavust raudteel.\n\n- maaparanduss\u00fcsteemide rajamine, maavara kaevandamine, kaevet\u00f6\u00f6de tegemine;\n- uuendusraie ja muu looduskeskkonda muutva t\u00f6\u00f6 tegemine;\n- kergestis\u00fcttivate ainete ja l\u00f5hkematerjali tootmine ja ladustamine;\n- seadmete ja materjalide ladustamine ja paigaldamine, kui see seab ohtu n\u00e4htavuse kaitsev\u00f6\u00f6ndis;\n- ehitise ehitamine.\nJuhul kui planeeritud tegevuse m\u00f5ju raudtee seisukorrale ja raudteeliiklusele on ebaselge, on Tarbijakaitse ja Tehnilise J\u00e4relevalve Ametil \u00f5igus p\u00f5hjendatud juhul n\u00f5uda riskianal\u00fc\u00fcsi v\u00f5i muu asjakohase anal\u00fc\u00fcsi koostamist. Raudtee kaitsev\u00f6\u00f6ndisse ei tohiks n\u00e4iteks rajada piireteta m\u00e4nguv\u00e4ljakut, kelgum\u00e4ge v\u00f5i piireteta koerte jalutusv\u00e4ljakut, sest m\u00e4nguhoos lapsed v\u00f5i loomad ei pane rongi t\u00e4hele. Samuti tuleks p\u00f6\u00f6rata t\u00e4helepanu spordirajatiste v\u00f5i lasteasutuste (lasteaiad, koolid) ehituslahendustele kui need ulatuvad raudtee kaitsev\u00f6\u00f6ndisse.\nTarbijakaitse ja Tehnilise J\u00e4relevalve Ameti kirjaliku n\u00f5usoleku saamiseks palume esitada e-postile info@ttja.ee (mailto:info@ttja.ee) raudtee omaniku kirjalik n\u00f5usolek, asendiplaan ning t\u00f6\u00f6de seletuskiri.\nViimati uuendatud 07.04.2021", "imgurl": "", "title": "T\u00f6\u00f6d raudtee kaitsev\u00f6\u00f6ndis | Tarbijakaitse ja Tehnilise J\u00e4relevalve Amet", "description": "Raudtee kaitsev\u00f6\u00f6nd h\u00f5lmab raudteealuse maa ning ulatub r\u00f6\u00f6pme teljest, mitmeteelistel raudteedel ja jaamades \u00e4\u00e4rmise r\u00f6\u00f6pme teljest 30 meetri kaugusele.", "source_url": "https://ttja.ee/ariklient/ehitised-ehitamine/tegevused-raudtee-kaitsevoondis"}}]