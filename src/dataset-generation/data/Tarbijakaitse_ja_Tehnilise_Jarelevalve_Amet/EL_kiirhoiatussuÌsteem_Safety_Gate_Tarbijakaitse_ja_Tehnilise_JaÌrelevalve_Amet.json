[{"content": {"chunk": "Safety Gateavaneb uues vahekaardis (https://ec.europa.eu/safety-gate/#/screen/home) -i kaudu edastatud teabe abil aidatakse:\n\n- ennetada ja piirata tarbijatele ohtlike toodete pakkumist EL-i turul;\n- kontrollida liikmesriikide ametiasutuste turuj\u00e4relevalve ja j\u00f5ustamistegevuse t\u00f5husust ja j\u00e4rjekindlust;\n- teha kindlaks vajadused ja luua alus meetmete v\u00f5tmiseks EL- i tasandil;\n- soodustada ELi tooteohutusn\u00f5uete j\u00e4rjekindlat j\u00f5ustamist ning siseturu t\u00f5rgeteta toimimist.\nKorduma kippuvad k\u00fcsimused seoses ohtlike toodetega:\n\n- \n\n- \u201eTarbijatele m\u00f5eldud tooted\u201c \u2013\u00a0tooted, mis on kavandatud ja toodetud tarbijatele ning neile k\u00e4ttesaadavaks tehtud.\n- \u201eTarbijaturule migreeruvad tooted\u201c \u2013 tooted, mis on kavandatud ja toodetud professionaalsetele kasutajatele, kuid mida v\u00f5ivad m\u00f5istlikult eeldatavates tingimustest t\u00f5en\u00e4oliselt kasutada ka tavatarbijad. Nt: teenustega k\u00e4ttesaadavaks tehtavad tarbekaubad (masinate rent, professionaalsele kasutajale m\u00f5eldud t\u00f6\u00f6riistade rent).\n\n- Farmaatsiatooteid\u00a0(direktiividega 75/318/EM\u00dc ja 81/851/EM\u00dc reguleeritud);\n- Meditsiiniseadmed\u00a0(h\u00f5lmatud direktiividega 90/385/EM\u00dc, 90/42/EM\u00dc ja 90/385/EM\u00dc);\n- Toit ja s\u00f6\u00f6t\u00a0(m\u00e4\u00e4rusega (E\u00dc) nr\u00a0178/2002\u00a0h\u00f5lmatud)\nKui ettev\u00f5tja teab v\u00f5i peab teadma tema valduses oleva teabe ja erialaste teadmiste p\u00f5hjal, et tema poolt turule lastud v\u00f5i levitavat toodet ei saa pidada ohutuks, teavitab ta viivitamata turuj\u00e4relevalve asutust, kes selle tootegrupi \u00fcle j\u00e4relevalvet teeb.\nT\u00f5sise ohu korral edastab tootja, importija v\u00f5i levitaja turuj\u00e4relevalve asutusele:", "imgurl": "", "title": "EL kiirhoiatuss\u00fcsteem Safety Gate | Tarbijakaitse ja Tehnilise J\u00e4relevalve Amet", "description": "Safety Gate kiire teabevahetuss\u00fcsteem loodi 2004 aastal selleks, et tagada vahend teabe kiireks vahetamiseks liikmesriikide ja komisjoni vahel tarbijate tervist ja ohutust t\u00f5siselt ohustavate tarbekaupade suhtes v\u00f5etud ennetavate ja piiravate meetmet", "source_url": "https://ttja.ee/ariklient/ohutus/el-kiirhoiatussusteem-safety-gate"}}, {"content": {"chunk": "- teabe mis v\u00f5imaldab t\u00e4pselt tuvastada asjakohase toote v\u00f5i tooteseeria;\n- tootest tuleneva ohu t\u00e4ieliku kirjelduse;\n- toote varasemate ja hilisemate vedajate ja pakkujate tuvastamist v\u00f5imaldava teabe;\n- teabe ohtude v\u00e4ltimiseks rakendatud abin\u00f5ude kohta;\n- muu turuj\u00e4relevalve asutuse poolt n\u00f5utava teabe.\nTuruj\u00e4relevalve asutus edastab vastava teabe vajadusel (kui toode kujutab endast t\u00f5sist ohtu tarbijale ning on k\u00e4ttesaadav rohkem kui \u00fches EL riigis) ka Safety Gate-i s\u00fcsteemi kaudu komisjonile ja teistele s\u00fcsteemis osalevatele riikidele.\nOluline on teada, et tootjad ja levitajad ei pea riigi turuj\u00e4relevalveasutusele teatama, kui nende turule viidud toode on defektiga, kuid kasutamisel ohutu. Samuti ei pea tootja/levitaja saatma teatist ohtlike toodete kohta, kui ta teab, et teine ettev\u00f5tja on ohust juba riigi turuj\u00e4relevalveasutusi teavitanud ja kogu vajalik teave on edastatud.\nL\u00e4bi Safety Gate s\u00fcsteemi teavitatud toodete kohta avaldatakse info\u00a0Safety Gate-i kodulehek\u00fclje\u00a0kaudu n\u00e4dala \u00fclevaadetena. N\u00e4dala \u00fclevaated on k\u00e4ttesaadavadk\u00f5igile ning nendega saab tutvuda Euroopa Komisjoni kodulehek\u00fcljelavaneb uues vahekaardis (https://ec.europa.eu/consumers/consumers_safety/safety_products/rapex/alerts/?event=main.listNotifications) .\nN\u00e4dala \u00fclevaates avaldatakse ohtlikuks osutunud ja piirangutega h\u00f5lmatud toodete peamised andmed (toote nimetus, br\u00e4nd, identifitseerimise kood (EAN, item nr vms), toote fotod, teavitav riik, rakendatavad meetmed ning tootest tulenevad ohud.", "imgurl": "", "title": "EL kiirhoiatuss\u00fcsteem Safety Gate | Tarbijakaitse ja Tehnilise J\u00e4relevalve Amet", "description": "Safety Gate kiire teabevahetuss\u00fcsteem loodi 2004 aastal selleks, et tagada vahend teabe kiireks vahetamiseks liikmesriikide ja komisjoni vahel tarbijate tervist ja ohutust t\u00f5siselt ohustavate tarbekaupade suhtes v\u00f5etud ennetavate ja piiravate meetmet", "source_url": "https://ttja.ee/ariklient/ohutus/el-kiirhoiatussusteem-safety-gate"}}, {"content": {"chunk": "See info on k\u00f5igile asjast huvitatutele k\u00e4ttesaadav ning Tarbijakaitse ja Tehnilise J\u00e4relevalve Amet soovitab ettev\u00f5tjatel, kes tarbekaupade m\u00fc\u00fcgiga tegelevad kasv\u00f5i n\u00e4dalas korra antud lehek\u00fclge k\u00fclastada ja tutvuda uue n\u00e4dala \u00fclevaatega, et saada infot, millised ohtlikud tooted ELi turult avastatud on ning kontrollida ega selliseid ohtlike tooteid ei ole nende poolt imporditud v\u00f5i levitatud. Kindlasti annab n\u00e4dala\u00fclevaates avaldatud toodetega tutvumine hea indikatsiooni ettev\u00f5tjale edaspidiseks kauba valiku tegemiseks olles teadlikum kindla kaubagrupiga seotud ohtudest (see annab v\u00f5imaluse ennast ka paremini kaitsta n\u00f5udes tootjalt v\u00f5i importijalt n\u00e4iteks t\u00e4iendavate testimiste l\u00e4biviimist vms). Kiire teabevahetuss\u00fcsteemi igan\u00e4dalaste teadetega tutvumine v\u00f5ib m\u00f5jutada positiivselt tooteohutust ja v\u00e4hendada seejuures ohtlike toodete importi v\u00f5i turustamist. Selle s\u00fcsteemi abil saab ettev\u00f5tja kiire \u00fclevaate Euroopa Liidu turul avastatud ohtlikest toodetest.\nPakutava toote- ja teenuse ohutus peaks olema prioriteediks igale ettev\u00f5tjale ning \u00fcheks v\u00f5imaluseks tagada toodete ohutus on hoida end kursis Euroopa Liidu turult avastatud ohtlike toodetega ning selleks parim viis on kasutada kiire teabevahetuse s\u00fcsteemi Safety Gate.\nRohkem infot Safety Gate s\u00fcsteemi ja selle toimimise kohta on k\u00e4ttesaadav Euroopa Komisjoni kodulehek\u00fcljel\u00a0siinavaneb uues vahekaardis (https://ec.europa.eu/consumers/consumers_safety/safety_products/rapex/alerts/repository/content/pages/rapex/index_en.htm) .\nSafety Gate-i\u00a0 kontaktasutuseks Eestis on Tarbijakaitse ja Tehnilise J\u00e4relevalve Amet.", "imgurl": "", "title": "EL kiirhoiatuss\u00fcsteem Safety Gate | Tarbijakaitse ja Tehnilise J\u00e4relevalve Amet", "description": "Safety Gate kiire teabevahetuss\u00fcsteem loodi 2004 aastal selleks, et tagada vahend teabe kiireks vahetamiseks liikmesriikide ja komisjoni vahel tarbijate tervist ja ohutust t\u00f5siselt ohustavate tarbekaupade suhtes v\u00f5etud ennetavate ja piiravate meetmet", "source_url": "https://ttja.ee/ariklient/ohutus/el-kiirhoiatussusteem-safety-gate"}}, {"content": {"chunk": "Riikliku toodete j\u00e4relevalvestrateegia eesm\u00e4rk on tagada j\u00e4rjepidev, terviklik ja integreeritud l\u00e4henemisviis toodete turuj\u00e4relevalvele ja Euroopa Liidu (edaspidi ELi) \u00fchtlustamis\u00f5igusaktide j\u00f5ustamisele tema territooriumil, sealhulgas tema vastutusalas olevatel ELi piiridel.", "imgurl": "", "title": "EL kiirhoiatuss\u00fcsteem Safety Gate | Tarbijakaitse ja Tehnilise J\u00e4relevalve Amet", "description": "Safety Gate kiire teabevahetuss\u00fcsteem loodi 2004 aastal selleks, et tagada vahend teabe kiireks vahetamiseks liikmesriikide ja komisjoni vahel tarbijate tervist ja ohutust t\u00f5siselt ohustavate tarbekaupade suhtes v\u00f5etud ennetavate ja piiravate meetmet", "source_url": "https://ttja.ee/ariklient/ohutus/el-kiirhoiatussusteem-safety-gate"}}]