[{"content": {"chunk": "Kohaldamisalas olevad tooted:\n\n- e-luger;\n- makseterminal;\n- piletiautomaat;\n- registreerimisautomaat;\n- sularaha- v\u00f5i makseautomaat;\n- teavet pakkuv interaktiivne iseteenindusterminal, v\u00e4lja arvatud s\u00f5iduki, \u00f5hus\u00f5iduki, laeva ja veeremi integreeritud osana paigaldatud terminal;\n- tarbija terminalseade, millel on interaktiivne andmet\u00f6\u00f6tlusv\u00f5imsus ja mida kasutatakse ligip\u00e4\u00e4suks audiovisuaalmeedia teenusele;\n- tarbija terminalseade, millel on interaktiivne andmet\u00f6\u00f6tlusv\u00f5imsus ja mida kasutatakse elektroonilise side teenuse osutamisel;\n- tarbijale kasutamiseks ette n\u00e4htud \u00fcldotstarbeline arvuti riistvaras\u00fcsteem ja selle operatsioonis\u00fcsteem.\nOluline on v\u00e4lja tuua, et punktides 2-6 nimetatud tooteid k\u00e4sitleb LPS seadus kui iseteenindusterminalina.\nN\u00f5uded, millele peavad tooted ja teenused vastama, on kehtestatud m\u00e4\u00e4ruses nr 45 \u201eToote ja teenuse funktsionaalsed ligip\u00e4\u00e4setavusn\u00f5uded ja n\u00f5uded nende kohta antavale teabele\u201cavaneb uues vahekaardis (https://www.riigiteataja.ee/akt/115062022005) ning harmoneeritud standardites.\nToote dokumendid\nTootel peavad olema kaasas j\u00e4rgnevad dokumendid:\n\n- Toote vastavusdeklaratsioon;\n- Toote tehniline dokumentatsioon, mis sisaldab v\u00e4hemalt j\u00e4rgmist:\u00a0toote \u00fcldkirjeldust;", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- t\u00e4ielikult v\u00f5i osaliselt kohaldatud harmoneeritud standardite ja asjakohaste tehniliste spetsifikatsioonide loetelu v\u00f5i kohaldatavate ligip\u00e4\u00e4setavusn\u00f5uete j\u00e4rgimiseks kasutatud lahenduste kirjeldust;\n- viiteid osaliselt kohaldatud harmoneeritud standardite kohta v\u00f5i tehniliste spetsifikatsioonide nende osade kohta, mida on kohaldatud.\n- Tootmise sisekontrolli vastavushindamismenetlus, millega t\u00f5endatakse toote ligip\u00e4\u00e4setavusn\u00f5uetele vastavust\n\n\n\n\nKellele n\u00f5uded kohalduvad?\nN\u00f5uded kohalduvad nii levitajatele, tootjatele kui ka importijatele.\n\n- Kontrollima, et tootel on CE-m\u00e4rgis, n\u00f5utud dokumendid, eestikeelsed juhised ja ohutusteave, mis on arusaadavad tarbijatele ja teistele l\u00f5ppkasutajatele. Samuti veenduma, et tootja ja importija on t\u00e4itnud s\u00e4testatud n\u00f5uded.\n- Kui levitaja arvab v\u00f5i tal on p\u00f5hjust uskuda, et toode ei vasta ligip\u00e4\u00e4setavusn\u00f5uetele, siis ei lase levitaja toodet turule enne, kui see on n\u00f5uetega vastavusse viidud.\n- Kui toode ei vasta n\u00f5uetele, teavitab levitaja sellest tootjat v\u00f5i importijat. Kui levitajale saab teatavaks, et tema turule lastud toode ei vasta \u00fchele v\u00f5i mitmele kohaldatavale ligip\u00e4\u00e4setavusn\u00f5udele, teavitab ta mittevastavusest Tarbijakaitse ja Tehnilise J\u00e4relevalve Ametit, esitades \u00fcksikasjad toote mittevastavuse (mis n\u00f5uded on t\u00e4itmata jm) ja rakendatud parandusmeetmete kohta.\nImportijat v\u00f5i levitajat k\u00e4sitletakse tootjana kui importija v\u00f5i levitaja lasevad toote turule oma nime v\u00f5i kaubam\u00e4rgi all v\u00f5i muudavad juba turule lastud toodet viisil, mis v\u00f5ib m\u00f5jutada toote vastavust kohaldatavatele n\u00f5uetele.", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- Laskma turule ainult n\u00f5uetele vastavaid tooteid. Kui importija arvab v\u00f5i tal on p\u00f5hjust uskuda, et toode ei vasta ligip\u00e4\u00e4setavusn\u00f5uetele, ei lase importija toodet turule enne, kui see on n\u00f5uetega vastavusse viidud.\n- S\u00e4ilitama toote vastavushindamise ja tehnilise dokumentatsiooni peale viimase toote turule laskmist\n- Tagama juhiste, teabe ja m\u00e4rgistuste korrektsuse ning selguse. Importija tagab, et juhised ja ohutusteave on eesti keeles, mis on tarbijate ja teiste l\u00f5ppkasutajate jaoks kergesti arusaadavad.\n- S\u00e4ilitama andmeid turule lastud n\u00f5uetele mittevastavate toodete ja nendega seotud kaebuste kohta. Kuiv\u00f5rd direktiiv ei sea s\u00e4ilitamisele konkreetset t\u00e4htaega, on soovitatav hoida neid andmeid alles kogu toote turul olemise aja jooksul.\n- M\u00e4rkima oma nime, registreeritud kaubanime v\u00f5i registreeritud kaubam\u00e4rgi ja kontaktaadressi kas tootele v\u00f5i, kui see ei ole v\u00f5imalik, pakendile v\u00f5i tootega kaasasolevasse dokumenti. Kontaktandmed esitatakse keeles, mis on l\u00f5ppkasutajate ja turuj\u00e4relevalveasutuste jaoks kergesti arusaadavad.\n- Kui importijale saab teatavaks, et tema turule lastud toode ei vasta \u00fchele v\u00f5i mitmele kohaldatavale ligip\u00e4\u00e4setavusn\u00f5udele, teavitab ta mittevastavusest liikmesriigi p\u00e4devat asutust, kus ta toote turule lasi, esitades \u00fcksikasjad toote mittevastavuse (mis n\u00f5uded on t\u00e4itmata jm) ja rakendatud parandusmeetmete kohta.\nkui importija v\u00f5i levitaja lasevad toote turule oma nime v\u00f5i kaubam\u00e4rgi all v\u00f5i muudavad juba turule lastud toodet viisil, mis v\u00f5ib m\u00f5jutada toote vastavust kohaldatavatele n\u00f5uetele.", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- Koostama tehnilise dokumentatsiooni toote ligip\u00e4\u00e4setavusn\u00f5uete kohta. Tehniline dokumentatsioon v\u00f5imaldab hinnata toote vastavust asjaomastele ligip\u00e4\u00e4setavusn\u00f5uetele ning kui tootja tugineb ebaproportsionaalsele koormusele v\u00f5i toote t\u00e4ieliku muutmisele, t\u00f5endatakse, et asjaomased ligip\u00e4\u00e4setavusn\u00f5uded p\u00f5hjustaksid lisakoormust ettev\u00f5tjale.\n- Teostama v\u00f5i laskma teostada toote vastavushindamise. Toote ligip\u00e4\u00e4setavusn\u00f5uetele vastavust t\u00f5endatakse tootmise sisekontrolli vastavushindamismenetlusega, mis t\u00e4hendab k\u00e4esoleva seaduse s\u00e4testatud n\u00f5uete t\u00e4itmist. Tootja rakendab vajalikke meetmeid, et tootmisprotsess ja selle kontroll tagaks toote vastavuse tehnilisele dokumentatsioonile ning kohaldatavatele ligip\u00e4\u00e4setavusn\u00f5uetele.\n- Tagama oma toodete turule laskmisel, et need on kavandatud ja toodetud koosk\u00f5las k\u00f5igi kohaldatavate ligip\u00e4\u00e4setavusn\u00f5uetega.\n- Tagama, et tootega kaasasolevad juhised ja ohutusteave on eesti keeles, mis on tarbijate ja teiste l\u00f5ppkasutajate jaoks kergesti arusaadav. Sellised juhised ja teave ning igasugune m\u00e4rgistus peavad olema selged, arusaadavad ja m\u00f5istetavad.\n- M\u00e4rkima oma nime, registreeritud kaubanime v\u00f5i registreeritud kaubam\u00e4rgi ja kontaktinfo kas tootele v\u00f5i, kui see ei ole v\u00f5imalik, pakendile v\u00f5i tootega kaasasolevasse dokumenti. Kontaktinfo peab kasutajale edastama, kuidas ja kus tootjaga \u00fchendust saab v\u00f5tta. Kontaktandmed esitatakse keeles, mis on l\u00f5ppkasutajate ja turuj\u00e4relevalveasutuste jaoks kergesti arusaadavad.\n- S\u00e4ilitama dokumentatsioone v\u00e4hemalt viis aastat peale viimase toote turule laskmist.", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- S\u00e4ilitama andmeid turule lastud n\u00f5uetele mittevastavate toodete ja nendega seotud kaebuste kohta. Kuiv\u00f5rd direktiiv ei sea s\u00e4ilitamisele konkreetset t\u00e4htaega, on soovitatav hoida neid andmeid alles kogu toote turul olemise aja jooksul.\n- Kui tootjale saab teatavaks, et tema turule lastud toode ei vasta \u00fchele v\u00f5i mitmele kohaldatavale ligip\u00e4\u00e4setavusn\u00f5udele, teavitab ta mittevastavusest liikmesriigi p\u00e4devat asutust, kus ta toote turule lasi, esitades \u00fcksikasjad toote mittevastavuse (mis n\u00f5uded on t\u00e4itmata, jm) ja rakendatud parandusmeetmete kohta.\nM\u00e4\u00e4rus nr 45 Toote ja teenuse funktsionaalsed ligip\u00e4\u00e4setavusn\u00f5uded ja n\u00f5uded nende kohta antavale teabeleavaneb uues vahekaardis (https://www.riigiteataja.ee/akt/115062022005) s\u00e4testab toodete ligip\u00e4\u00e4setavusn\u00f5uded.\n(n\u00f5uete loetelu on v\u00e4lja toodud m\u00e4\u00e4ruse nr 45 \u00a02. peat\u00fckis):", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- N\u00f5uded tootega seotud teabe esitamisele:\n\n- Teave toote toimimise ja ligip\u00e4\u00e4setavuselementide kohta tuleb v\u00f5imaluse korral esitada toote sees v\u00f5i selle peal.\n- Toote kasutusjuhend peab sisaldama teavet ligip\u00e4\u00e4setavusfunktsioonide ja nende aktiveerimise viiside kohta:\n\n- Tootel esitatud teave toote kasutamise kohta, sh m\u00e4rgistus, kasutusjuhend ja hoiatused, peavad olema hoomatavad rohkem kui \u00fche meele kaudu ja esitatud arusaadaval ja kasutajale tajutaval viisil.\n- N\u00f5uded toote funktsionaalsusele ja kasutajaliidesele:\n\n- Toode ja selle kasutajaliides peab sisaldama omadusi, elemente ja funktsioone, mis v\u00f5imaldavad inimese ligip\u00e4\u00e4su tootele ning seda tajuda, kasutada, m\u00f5ista ja juhtida\n- Toode peab vastama j\u00e4rgnevatele funktsionaalsuse n\u00f5uetele:\n\n- T\u00f6\u00f6re\u017eiimid on kasutatavad ka suure ulatuse ja j\u00f5u puudumise korral\n- Ei p\u00f5hjusta valgustundlikkushoogude vallandumist\n- Kasutaja eraelu puutumatus on toote ligip\u00e4\u00e4setavuselementide kasutamisel kaitstud\n- Kui tootes kasutatakse k\u00f5net, tuleb kasutajale pakkuda alternatiive kommunikatsiooni, kasutamiskontrolli ja suunamise jaoks.\n- N\u00f5uded toote pakendile\n\n- Toote pakend ja sellel esitatav teave, sh pakendi avamise, sulgemise, kasutamise ja \u00e4raviskamise kohta, peab olema ligip\u00e4\u00e4setav\n- Toote pakendile tuleb v\u00f5imaluse korral lisada olemasolev teave toote ligip\u00e4\u00e4setavusomaduste kohta. Teave peab olema esitatud ligip\u00e4\u00e4setaval kujul\nLisaks juhime t\u00e4helepanu teenuseosutajatele kehtivatele n\u00f5uetele, millega lasuvad teenuseosutajatel ka kohustused tagada teenuste osutamisel kasutatavate toodete ligip\u00e4\u00e4setavus.", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- N\u00f5uded teabe esitamisele teenuse osutamisel\n\n- Tugiteenuse olemasolu korral antakse tugiteenuse osutamisel teavet toote v\u00f5i teenuse ligip\u00e4\u00e4setavuse ja selle tugitehnoloogiatega \u00fchilduvuse kohta. Teave antakse ligip\u00e4\u00e4setavate sidevahendite abil.\n- N\u00f5uded teenuse osutamisele\n\n- Teenuse osutamisel tuleb tagada kasutatava toote ligip\u00e4\u00e4setavus.\n(n\u00f5uete loetelu on v\u00e4lja toodud m\u00e4\u00e4ruse nr 45 \u00a03. peat\u00fckis)\nNeljale tooteliigile \u2013 iseteenindusterminalid, e-lugerid, elektroonilise side teenuse osutamiseks kasutatav terminalseade, audiovisuaalmeedia teenuse ligip\u00e4\u00e4suks kasutatav terminalseade ja audiovisuaalmeedia teenuse ligip\u00e4\u00e4suks kasutatav terminalseade \u2013 kehtivad ka lisaks erin\u00f5uded.\nN\u00e4itena toome v\u00e4lja n\u00f5uded iga tooteliigi kohta:\n\n- Iseteenindusterminalid\n\n- Peab sisaldama tekst-k\u00f5neks tehnoloogiat\n- Peab v\u00f5imaldama isiklikke k\u00f5rvaklappe\n- E-luger\n\n- Peab sisaldama tekst-k\u00f5neks tehnoloogiat\n- Elektroonilise side teenuse osutamiseks kasutatav terminalseade\n\n- Peab v\u00f5imaldama traadita v\u00f5rgu \u00fchendust kuulmistehnoloogiaga\n- Funktsioonid ei tohi h\u00e4irida tugitehnoloogia toimimist\n- Audiovisuaalmeedia teenuse ligip\u00e4\u00e4suks kasutatav terminalseade", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- Peab tegema tarbijale k\u00e4ttesaadavaks teenuseosutaja edastatud ligip\u00e4\u00e4setavuselemendid\nLisaks on m\u00e4\u00e4ruses nr 45 k\u00e4sitletud funktsionaalse toimivuse kriteeriume. Funktsionaalsete ligip\u00e4\u00e4setavusn\u00f5uete aluseelduseks on see, et tarbijale tuleb pakkuda alternatiive. Teisis\u00f5nu peavad toode ja selle kohta antav teave olema tarbijale hoomatavad rohkem kui \u00fche meele kaudu. Kasutuseeldusega ja kriteeriumidega on v\u00f5imalik l\u00e4hemalt tutvuda m\u00e4\u00e4ruse 5. peat\u00fckistavaneb uues vahekaardis (https://www.riigiteataja.ee/akt/115062022005) ja direktiivi I. lisa VII jaostavaneb uues vahekaardis (https://eur-lex.europa.eu/legal-content/ET/TXT/HTML/?uri=CELEX:02019L0882-20190607&qid=1655028509654&from=ET#tocId49) .", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- Iseteenindusterminali (defineeritud toodete loetelu punktides 2-6), mida kasutatakse teenuse osutamiseks enne 2025. aasta 28. juunit, v\u00f5ib kasutada teenuse osutamiseks kuni selle majanduslikult kasuliku kuid .\n- Teenuseosutaja v\u00f5ib j\u00e4tkata teenuse osutamist kuni 2030. aasta 28. juunini, kasutades toodet, mida ta kasutas sellise teenuse osutamiseks ka enne 2025. aasta 28. juunit.\n- Mikroettev\u00f5tjast (ettev\u00f5tja, kellel on alla k\u00fcmne t\u00f6\u00f6taja ja kelle aastak\u00e4ive v\u00f5i aastane bilansimaht ei \u00fcleta kahte miljonit eurot) teenuseosutaja tegevusele ei kohandata LPS n\u00f5udeid.\nV\u00e4ike-keskmine ettev\u00f5tte teatmikuga on v\u00f5imalik tutvuda l\u00e4hemalt siitavaneb uues vahekaardis (https://ec.europa.eu/docsroom/documents/42921?locale=et) ja inglise keeles on ka saadaval enesehindamisvahendavaneb uues vahekaardis (https://ec.europa.eu/growth/tools-databases/SME-Wizard/smeq.do;SME_SESSION_ID=s3g79aK9auFT-VXEZXGVjPhHJncm3HVFu-spH7yEKWUkGe0qwVwk!-1957128084?execution=e1s1&locale=en) , kus saab soovi korral esitatud andmete p\u00f5hjal kohe vastuse, kas Teie ettev\u00f5te on mikroettev\u00f5te v\u00f5i mitte.\nKui ettev\u00f5tjal on kahtlus, et toote v\u00f5i teenuse vastavusse viimine \u00fche v\u00f5i mitme ligip\u00e4\u00e4setavusn\u00f5udega v\u00f5ib endast kujutada toote v\u00f5i teenuse t\u00e4ielikku muutmist v\u00f5i tuua kaasa ebaproportsionaalse koormuse, hindab ettev\u00f5tja seda koormust.\nT\u00e4psema korra s\u00e4testab m\u00e4\u00e4rus nr 46, Ettev\u00f5tja ebaproportsionaalse koormuse hindamise kriteeriumid ja ligip\u00e4\u00e4setavusn\u00f5uete kohaldamata j\u00e4tmisest teavitamise kordavaneb uues vahekaardis (https://www.riigiteataja.ee/akt/115062022006) .", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "Ettev\u00f5tja ebaproportsionaalse koormuse hindamisel hindab ettev\u00f5tja j\u00e4rgmisi kriteeriume:", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "- ligip\u00e4\u00e4setavusn\u00f5uete j\u00e4rgimise netomaksumuse ja toote tootmise, turustamise v\u00f5i importimise v\u00f5i teenuse osutamise kogukulu suhe ettev\u00f5tjale;\n- ettev\u00f5tja hinnanguliste kulude ja tulude suhe v\u00f5rrelduna eeldatava kasuga puudega inimesele;\n- ligip\u00e4\u00e4setavusn\u00f5uete j\u00e4rgimise netomaksumuse ja ettev\u00f5tja netok\u00e4ibe suhe.\nKui ettev\u00f5tja leiab p\u00e4rast k\u00e4esoleva hindamist, et talle ei saa kohaldada \u00fcht v\u00f5i mitut ligip\u00e4\u00e4setavusn\u00f5uet, teavitab ta sellest Tarbijakaitse ja Tehnilise J\u00e4relevalve Ametit ning .\nLigip\u00e4\u00e4setavusn\u00f5uete kohaldamata j\u00e4tmisest teavitades esitab ettev\u00f5tja Tarbijakaitse ja Tehnilise J\u00e4relevalve Ametile j\u00e4rgmised andmed:\n\n- ettev\u00f5tja nimi ja e-posti aadress, tootega seotud ettev\u00f5tja korral roll;\n- toote v\u00f5i teenuse nimetus;\n- toote liigitus vastavalt toodete ja teenuste ligip\u00e4\u00e4setavuse seaduse toodete loetelus s\u00e4testatule;\n- toote v\u00f5i teenuse sihtr\u00fchm;\n- ligip\u00e4\u00e4setavusn\u00f5uded, mida tootele v\u00f5i teenusele ei kohaldata;\n- ligip\u00e4\u00e4setavusn\u00f5uete kohaldamata j\u00e4tmise p\u00f5hjus;\n- kinnitus, et ettev\u00f5tjat ei ole rahastatud ligip\u00e4\u00e4setavuse parandamise eesm\u00e4rgil muudest ressurssidest kui ettev\u00f5tja omavahendid.\nEttev\u00f5tja, v\u00e4lja arvatud toodetega tegelev mikroettev\u00f5tja, dokumenteerib hindamise ja s\u00e4ilitab hindamistulemusi viimasest turul k\u00e4ttesaadavaks tegemisest.\nToodetega tegelev mikroettev\u00f5tja esitab Tarbijakaitse ja Tehnilise J\u00e4relevalve Ametile taotluse korral hindamise seisukohast olulised asjaolud.\nKui ettev\u00f5tjat rahastatakse ligip\u00e4\u00e4setavuse parandamise eesm\u00e4rgil muudest ressurssidest kui ettev\u00f5tja omavahendid, ei ole tal \u00f5igust tugineda ebaproportsionaalsele koormusele.", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}, {"content": {"chunk": "Viitekogu\nSiin lehel v\u00e4lja toodud n\u00f5uded on ainult osa \u00f5igusaktide sisust. Toote esmakordsel turule laskmisel v\u00f5i valmistamisel on ettev\u00f5tjal kohustus tutvuda l\u00e4hemalt \u00f5igusaktides olevate ja harmoneeritud standardite n\u00f5uetega.\nTootete ligip\u00e4\u00e4setavusega seotud k\u00fcsimuste, probleemide ja \u00fcldise tagasiside osas palun p\u00f6\u00f6rduda info@ttja.ee (mailto:info@ttja.ee) .\nViimati uuendatud 28.03.2025", "imgurl": "", "title": "Toodete ligip\u00e4\u00e4setavus | Tarbijakaitse ja Tehnilise J\u00e4relevalve Amet", "description": "Selleks, et igap\u00e4evaselt kasutatavad tooted oleksid ligip\u00e4\u00e4setavad erivajadustega inimestele ja mugavad k\u00f5igile kasutamiseks, on Eesti seadusandlusse \u00fcle v\u00f5etud Euroopa Liidu direktiiv (EL) 2019/882.", "source_url": "https://ttja.ee/eraklient/tarbija-oigused/ligipaasetavus/toodete-ligipaasetavus"}}]