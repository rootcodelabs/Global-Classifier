[{"content": {"chunk": "USB-C laadimispesa\n\u00dchtseks laadimispesaks valitud USB-C on tehnoloogia, mis on juba levinud paljudel sellistel seadmetel, kuna v\u00f5imaldab kvaliteetset laadimist ja andmeedastust. USB C-t\u00fc\u00fcpi laadimispesa koos USB Power Delivery t\u00fc\u00fcpi kiirlaadimisega \u00a0suudab pakkuda kuni 100 vatti v\u00f5imsust ja j\u00e4tab seega piisavalt ruumi kiirlaadimise lahenduste edasiarendamiseks, v\u00f5imaldades turul samal ajal pakkuda ka madala hinnaga seadmeid, mis ei vaja kiirlaadimist.\nN\u00f5uete rakendumise aeg\nkehtivad \u00fchtse laadija (USB C-t\u00fc\u00fcp, vastavus standardile \u00a0EVS-EN IEC 62680-1\u20133:2021) n\u00f5uded paljudele raadioseadmete tootegruppidele.\nS\u00fclearvutitele rakenduvad \u00fchtse laadija n\u00f5uded alates 28.04.2026.\nTootegrupid, millele n\u00f5uded rakenduvad on:\n\n\n- mobiiltelefonid;\n- tahvelarvutid;\n- digikaamerad;\n- k\u00f5rvaklapid;\n- k\u00f5neklapid;\n- k\u00e4eshoitavad m\u00e4ngukonsoolid;\n- kaasaskantavad k\u00f5larid;\n- e-lugerid;\n- klaviatuurid;\n- hiired;\n- kaasaskantavad navigatsioonis\u00fcsteemid;\n- n\u00f6\u00f6pk\u00f5rvaklapid;\nKui neid seadmeid on v\u00f5imalik juhtmega laadida pingega \u00fcle 5 voldi, voolutugevusega \u00fcle 3 ampri v\u00f5i v\u00f5imsusega \u00fcle 15 vati (kiirlaadmine), siis peavad need peavad kasutama USB Power Delivery kiirlaadimist (vastavus standardile EVS-EN IEC 62680-1\u20132:2021).\nEelpool nimetatud seadmete k\u00e4ttesaadavaks tegemisel tuleb esitada graafiliselt teave selle kohta, kas seadmega on kaasas laadimisseade v\u00f5i mitte ning millistel v\u00f5imsustel laadija t\u00f6\u00f6tab. Selleks kasutatakse piktogramme ja m\u00e4rgist.", "imgurl": "", "title": "\u00dchtse laadija n\u00f5uded | Tarbijakaitse ja Tehnilise J\u00e4relevalve Amet", "description": "Mobiiltelefonide ja muude sarnaste seadmete laadimisv\u00f5imaluste killustatus on tarbijatele ebamugav ja suurendab elektroonikaromude hulka. Selliste seadmete koostalitlusv\u00f5ime on p\u00e4rsitud, kuna erinevate seadmete laadijad on erinevad.", "source_url": "https://ttja.ee/eraklient/side-ja-meediateenused/raadioside/uhtse-laadija-nouded"}}, {"content": {"chunk": "Piktogrammid n\u00e4itavad, kas seadmega on laadija kaasas v\u00f5i mitte. Vasakpoolne piktogramm n\u00e4itab, et seadmega on laadija kaasas ja parempoolne, et laadijat ei ole seadmega kaasas.\nLaadimism\u00e4rgis n\u00e4itab milline on laadimist v\u00f5imaldav miinimum-v\u00f5imsus (XX) ja maksimaalse laadimiskiiruse saavutamiseks vajalik maksimumv\u00f5imsus (YY). T\u00e4his USB PD n\u00e4itab, et seade v\u00f5imaldab kiirlaadimist (kasutusel USB Power Delivery t\u00fc\u00fcpi kiirlaadimine).", "imgurl": "", "title": "\u00dchtse laadija n\u00f5uded | Tarbijakaitse ja Tehnilise J\u00e4relevalve Amet", "description": "Mobiiltelefonide ja muude sarnaste seadmete laadimisv\u00f5imaluste killustatus on tarbijatele ebamugav ja suurendab elektroonikaromude hulka. Selliste seadmete koostalitlusv\u00f5ime on p\u00e4rsitud, kuna erinevate seadmete laadijad on erinevad.", "source_url": "https://ttja.ee/eraklient/side-ja-meediateenused/raadioside/uhtse-laadija-nouded"}}, {"content": {"chunk": "Kui ettev\u00f5tja pakub tarbijatele ja muudele l\u00f5ppkasutajatele v\u00f5imalust omandada selliseid seadmeid koos laadimisseadmega, peab ettev\u00f5tja pakkuma tarbijatele ja muudele l\u00f5ppkasutajatele ka v\u00f5imalust omandada neid seadmeid ilma laadimisseadmeta.\ntohib Euroopa Liidu turul k\u00e4tte saadavaks teha, st importida tooteid kolmandatest riikidest v\u00f5i toota neid Euroopa Liidus, vaid selliseid eelpool nimetatud tootegruppidesse kuuluvaid tooteid, millel on olemas USB C-t\u00fc\u00fcpi laadimisv\u00f5imalus, kasutab kiirlaadimise korral USB Power Delivery laadimisprotokolli \u00a0ja mille tootel v\u00f5i selle pakendil on olemas n\u00f5utav teave ja m\u00e4rgistus. See t\u00e4hendab, et isegi kui tootemudel oli Euroopa Liidus k\u00e4tte saadavaks tehtud enne nimetatud kuup\u00e4eva, siis p\u00e4rast seda kuup\u00e4eva k\u00e4tte saadavaks tehtav selle mudeli toode peab juba vastama \u00fchtse laadija n\u00f5uetele.\nT\u00e4psemalt teavet \u00fchtse laadija n\u00f5uete ja selle puhul \u00fcles kerkinud k\u00fcsimuste suhtes on v\u00f5imalik leida Euroopa Liidu vastavast juhistest \u201e Suunised \u00fchtse laadija direktiivi t\u00f5lgendamiseksavaneb uues vahekaardis (https://eur-lex.europa.eu/legal-content/ET/TXT/?uri=CELEX%3A52024XC02997&qid=1736169984457) \u201c\nViimati uuendatud 07.02.2025", "imgurl": "", "title": "\u00dchtse laadija n\u00f5uded | Tarbijakaitse ja Tehnilise J\u00e4relevalve Amet", "description": "Mobiiltelefonide ja muude sarnaste seadmete laadimisv\u00f5imaluste killustatus on tarbijatele ebamugav ja suurendab elektroonikaromude hulka. Selliste seadmete koostalitlusv\u00f5ime on p\u00e4rsitud, kuna erinevate seadmete laadijad on erinevad.", "source_url": "https://ttja.ee/eraklient/side-ja-meediateenused/raadioside/uhtse-laadija-nouded"}}]