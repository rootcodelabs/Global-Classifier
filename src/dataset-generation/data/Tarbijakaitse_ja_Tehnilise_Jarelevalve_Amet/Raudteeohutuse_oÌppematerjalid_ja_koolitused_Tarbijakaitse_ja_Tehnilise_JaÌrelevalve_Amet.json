[{"content": {"chunk": "Seal, kus erinevate liiklejate teed ristuvad, on eriti oluline olla t\u00e4helepanelik ja ettevaatlik. Millised on peamised ohukohad raudtee\u00fcletusel? Millised on lubatud kohad raudtee \u00fcletamiseks? Millele t\u00e4helepanu p\u00f6\u00f6rata raudtee \u00fcletamisel nii jalak\u00e4ijana kui jalgratturina? Kuidas k\u00e4ituda raudtee\u00fcletusel ja ooteplatvormil? Kuidas k\u00e4ituda rongis?\nSellel raudteeohutuse tuuril on Sul lapsevanemana v\u00f5i \u00f5petajana v\u00f5imalik erinevaid meediaid kasutades saada olulist informatsiooni v\u00f5i koos oma lapsega vaadelda ning arutleda raudtee \u00fcletamise ohutuse teemal. Samuti sobib keskkond Sulle, \u00f5petaja, \u00f5ppevahendina kasutamiseks.\nProjekti \u201eAgamina, v\u00e4ikelaste liiklusohutus\u201c eesm\u00e4rgiks on toetada v\u00e4ikelaste vanemaid ning laste ja vanematega tegelevaid \u00f5petajaid laste ohutuse tagamisel liikluses ja viisaka liikleja kujundamisel. V\u00e4ikelapse liiklusk\u00e4itumise harjumuste v\u00e4lja kujunemisel on oluline roll teda \u00fcmbritsevate t\u00e4iskasvanute igap\u00e4evasel eeskujul ning koos liikluses toimetuleku harjutamisel.\nliiklusohutus.agamina.ee/360-raudteeavaneb uues vahekaardis (https://liiklusohutus.agamina.ee/360-raudtee/)", "imgurl": "", "title": "Raudteeohutuse \u00f5ppematerjalid ja koolitused | Tarbijakaitse ja Tehnilise J\u00e4relevalve Amet", "description": "TTJA on koost\u00f6\u00f6s erinevate osapooltega loonud mitmeid \u00f5ppematerjale ja koolitusi.", "source_url": "https://ttja.ee/raudteeohutuse-oppematerjalid-ja-koolitused"}}, {"content": {"chunk": "2016. aastal loodi raudteeohutuse \u00f5petajaraamat III kooliastmele. \u00d5ppematerjalid on l\u00f5imitud aine\u00f5ppega, mis v\u00f5imaldab \u00f5petajal raudteeohutuse teemaga tegeleda tunni raames. P\u00e4rast planeeritud \u00f5ppetegevuste l\u00e4biviimist on soovitatav kontrollida, kas on saavutatud soovitud \u00f5pitulemused - kas \u00f5ppetegevuse k\u00e4igus on muutunud \u00f5pilaste teadmised, hoiakud ja k\u00e4itumine raudteeohutuse valdkonnas. Saavutatud tulemusi saaks kinnistada v\u00f5i probleemseks j\u00e4\u00e4nud k\u00e4itumist saaks \u00fcmber kujundada, lisades kas hooajalistesse v\u00f5i klassiv\u00e4listesse \u00fcritustesse nagu nt klassi\u00f5htu, \u00f5ppek\u00e4ik v\u00f5i matk raudteeohutusega seotud teemasid.\nMaterjalide loodi juurde ka \u00f5ppevideod ja \u2013pildid, mis on saadaval MT\u00dc Operation Lifesaver Estonia kodulehel:\nole.ee/raudteeohutusavaneb uues vahekaardis (https://ole.ee/raudteeohutus/)\nT\u00f6\u00f6vihik on e\u2011keskkonnast allalaetav ja prinditav.\nSiseministeeriumi ohutuse rakker\u00fchmaga loodud ohutusteemalised \u00f5petajaraamatud\nL\u00e4biva teema \u201eTervis ja ohutus\u201c ohutuse alateema \u00f5petajaraamatud alusharidusele ning I\u2013IV kooliastmele.\n\u00d5petajaraamat on valminud ohutuse teema ekspertidest koosneva t\u00f6\u00f6r\u00fchma koost\u00f6\u00f6na, mh olid t\u00f6\u00f6r\u00fchmas esindatud P\u00e4\u00e4steamet, Politsei- ja Piirivalveamet, H\u00e4irekeskus, Transpordiamet, Tervise Arengu Instituut, Hariduse Infotehnoloogia Sihtasutus, Tartu \u00dclikool, Sisekaitseakadeemia, Tallinna \u00dclikool, Siseministeerium, Haridus- ja Teadusministeerium, Sotsiaalministeerium, Inimese\u00f5petuse \u00dching\u00a0 jt.\n\u00d5petajaraamatu terviktekst on \u00fcleval e-koolikotisavaneb uues vahekaardis (https://e-koolikott.ee/portfolio?id=9443)\nViimati uuendatud 06.12.2021", "imgurl": "", "title": "Raudteeohutuse \u00f5ppematerjalid ja koolitused | Tarbijakaitse ja Tehnilise J\u00e4relevalve Amet", "description": "TTJA on koost\u00f6\u00f6s erinevate osapooltega loonud mitmeid \u00f5ppematerjale ja koolitusi.", "source_url": "https://ttja.ee/raudteeohutuse-oppematerjalid-ja-koolitused"}}]