[{"content": {"chunk": "N\u00f5udeid kosmeetikatoodetele k\u00e4sitlevad:\nKosmeetikatoodete m\u00e4rgistamine\nM\u00e4\u00e4ruse nr 1223/2009 artikkel 19 s\u00e4testab n\u00f5uded kosmeetikatoodete m\u00e4rgistamisele. Nimetatud artikkel s\u00e4testab, et tarbijale esitatud kosmeetikatoote m\u00e4rgistus peab olema eesti keeles (v.a vastutava isiku nimi ja aadress ning koostisainete loetelu), kustumatu, selgesti loetav ja h\u00e4sti n\u00e4htav.\nKosmeetikatoodetel peab olema esitatud j\u00e4rgnev teave:\nSeda teavet v\u00f5ib esitada l\u00fchendatult, kui seda isikut ja tema aadressi saab l\u00fchendi abil identifitseerida. Kui on esitatud mitu aadressi, m\u00e4rgitakse esilet\u00f5stetult see aadress, kus vastutav isik teeb toote andmiku kergesti k\u00e4ttesaadavaks. Imporditud kosmeetikatoodete puhul m\u00e4rgitakse \u00e4ra p\u00e4ritoluriik.\n(v.a pakendid, mille netokogus on v\u00e4iksem kui viis grammi v\u00f5i viis milliliitrit, tasuta n\u00e4idised ja \u00fchekordseks kasutamiseks etten\u00e4htud tooted);\u00a0kinnispakkidele, mida m\u00fc\u00fcakse tavaliselt t\u00fckikaupa ja mille massi- ja mahuandmed ei ole olulised, ei pea kogust m\u00e4rkima, kui pakendil on m\u00e4rgitud t\u00fckkide arv. Kui t\u00fckkide arv on kergesti n\u00e4htav pakendit avamata v\u00f5i kui toodet m\u00fc\u00fcakse tavaliselt vaid \u00fchekaupa, ei ole nimetatud teavet vaja esitada.", "imgurl": "", "title": "Kosmeetika | Tarbijakaitse ja Tehnilise J\u00e4relevalve Amet", "description": "Kosmeetikatoode on aine v\u00f5i segu, mis on ette n\u00e4htud kokkupuuteks inimese keha v\u00e4lispinna osadega (nahk, juuksed, n\u00e4o- ja ihukarvad, k\u00fc\u00fcned, huuled ja v\u00e4lised suguelundid) v\u00f5i hammaste ja suu\u00f5\u00f5ne limaskestadega ainult v\u00f5i peamiselt nende puhastamisek", "source_url": "https://ttja.ee/ariklient/ohutus/tooted-teenused/kosmeetika"}}, {"content": {"chunk": "Enne kuup\u00e4eva v\u00f5i andmeid, mis osutavad kuup\u00e4eva asukohale pakendil, m\u00e4rgitakse m\u00e4\u00e4ruse VII lisa punktis 3 esitatud s\u00fcmbol v\u00f5i s\u00f5nad: \u201eParim enne \u2026\u201d. Minimaalne s\u00e4ilimist\u00e4htaeg, mis koosneb kuust ja aastast v\u00f5i p\u00e4evast, kuust ja aastast selles j\u00e4rjekorras, tuleb selgelt m\u00e4rkida. Vajaduse korral esitatakse selles teabes t\u00e4iendavalt tingimused, mida tuleb t\u00e4ita, et toode s\u00e4iliks etten\u00e4htud aja jooksul. Minimaalse s\u00e4ilimist\u00e4htaja m\u00e4rkimine ei ole kohustuslik kosmeetikatoodete puhul, mille minimaalne s\u00e4ilimisaeg \u00fcletab 30 kuud. Selliste toodete puhul peab neil olema m\u00e4rge selle kohta, millise aja jooksul p\u00e4rast avamist on toode ohutu ja seda v\u00f5ib kasutada, ilma et see tekitaks tarbijale mingit kahju.\nErilised ettevaatusabin\u00f5ud, mida tuleb kasutamisel j\u00e4rgida ja v\u00e4hemalt need, mis on loetletud m\u00e4\u00e4ruse III\u2013VI lisas ning kogu teave ettevaatusabin\u00f5ude kohta kutsealaseks kasutamiseks etten\u00e4htud kosmeetikatoodete kohta.\nKui seda ei ole praktilistel p\u00f5hjustel v\u00f5imalik teha, sest kosmeetikatooted on liiga v\u00e4ikesed, esitatakse see teave ainult pakendil.\nNimetatud teavet v\u00f5ib m\u00e4rkida ka ainult pakendile. Loetelu ees peab olema termin \u201e \u201c. Koostisainena teavitatakse ainet v\u00f5i segu, mida on tahtlikult kasutatud kosmeetikatoote valmistamisprotsessis.\nKui praktilistel p\u00f5hjustel ei ole v\u00f5imalik m\u00e4rgistusel n\u00f5uetekohaselt esitada punktides 5 ja 8 osutatud teavet, esitatakse teave lisatud teabelehel, etiketil, voldikul, lipikul v\u00f5i kaardil.\nLisaviited\nViimati uuendatud 03.02.2021", "imgurl": "", "title": "Kosmeetika | Tarbijakaitse ja Tehnilise J\u00e4relevalve Amet", "description": "Kosmeetikatoode on aine v\u00f5i segu, mis on ette n\u00e4htud kokkupuuteks inimese keha v\u00e4lispinna osadega (nahk, juuksed, n\u00e4o- ja ihukarvad, k\u00fc\u00fcned, huuled ja v\u00e4lised suguelundid) v\u00f5i hammaste ja suu\u00f5\u00f5ne limaskestadega ainult v\u00f5i peamiselt nende puhastamisek", "source_url": "https://ttja.ee/ariklient/ohutus/tooted-teenused/kosmeetika"}}]