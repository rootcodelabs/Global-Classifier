[{"content": {"chunk": "Ebaausad on sellised kauplemisv\u00f5ttedavaneb uues vahekaardis (https://www.riigiteataja.ee/akt/119032019061?leiaKehtiv#para15) , mis Sind tarbijana eksitavad v\u00f5i on Sinu suhtes\u00a0agressiivsed.\u00a0Ebaausate kauplemisv\u00f5tete\u00a0kasutamine on Euroopa Liidus keelatud.\nEksitav on kauplemisv\u00f5teavaneb uues vahekaardis (https://www.riigiteataja.ee/akt/119032019061?leiaKehtiv#para16) siis, kui kaupleja v\u00f5i teenusepakkuja annab Sulle kauba v\u00f5i teenuse kohta valeinfot v\u00f5i esitab \u00f5iget infot viisil, mis v\u00f5ib Sind t\u00f5en\u00e4oliselt eksitada, kuna on ebaselge, arusaamatu v\u00f5i mitmeti m\u00f5istetav; j\u00e4tab Sulle andmata olulise info, mida Sul oleks vaja teada ostuotsuse tegemisel (nt teave kauba v\u00f5i teenuse peamiste omaduste ja hinna, kauba kasutamisega seonduva hoolduse ja varuosade kohta).\nAgressiivne on kauplemisv\u00f5teavaneb uues vahekaardis (https://www.riigiteataja.ee/akt/119032019061?leiaKehtiv#para18) siis, kui kaupleja v\u00f5i teenusepakkuja piirab sellega Sinu valikuvabadust, ahistades, sundides v\u00f5i m\u00f5jutades Sind liigselt tema kaupa v\u00f5i teenust ostma. N\u00e4iteks kui kaupleja v\u00f5i teenusepakkuja loob mulje, et Sa ei saa enne lepingu s\u00f5lmimist lahkuda, teeb Sulle telefoni v\u00f5i e-posti teel j\u00e4rjekindlalt soovimatuid pakkumisi, n\u00f5uab tasu Sulle saadetud tellimata kauba eest jms.\n, ei too see iseenesest kaasa tehingu t\u00fchisust. Kui oled ebaausa kauplemisv\u00f5tte t\u00f5ttu kahju kannatanud, v\u00f5id oma lepinguliste \u00f5iguste kaitseks esitada hagi kohtusse v\u00f5i p\u00f6\u00f6rduda\u00a0tarbijavaidluste komisjoni poole.\nN\u00e4iteid eksitavatest kauplemisv\u00f5tetest", "imgurl": "", "title": "Ebaausad kauplemisv\u00f5tted | Tarbijakaitse ja Tehnilise J\u00e4relevalve Amet", "description": "Kauba v\u00f5i teenuse pakkumine ja m\u00fc\u00fck peab toimuma h\u00e4id kaubandustavasid arvestades ning tarbija suhtes ausalt.", "source_url": "https://ttja.ee/eraklient/tarbija-oigused/tarbija-oigused-ja-kohustused/ebaausad-kauplemisvotted"}}, {"content": {"chunk": "- M\u00fc\u00fcja v\u00e4idab Sulle kaupa v\u00f5i teenust reklaamides, et see on saadaval ainult piiratud aja jooksul, kuigi tegelikult on kaup v\u00f5i teenus olemas sama hinnaga mitme n\u00e4dala jooksul.\n- Kaupleja v\u00f5i teenusepakkuja lubab Sulle auhinda/kingitust (nt kauplus lubab igale aiam\u00f6\u00f6bli ostjale tasuta p\u00e4ikesevarju), kuid auhinnale/kingitusele j\u00e4rele minnes selgub, et need on juba otsas.\n- Kaupleja v\u00f5i teenusepakkuja esitleb Sulle tarbijana \u00f5igusaktidega antud \u00f5igusi oma pakkumise erip\u00e4rana (nt e-pood reklaamib videokaameraid, \u00f6eldes, et ainul nende poes kehtib 14-p\u00e4evane tagastus\u00f5igus).\n- Kaupleja v\u00f5i teenusepakkuja esitab t\u00f5ele mittevastava v\u00e4ite, et kaup v\u00f5i teenus ravib haigusi, talitlush\u00e4ireid v\u00f5i v\u00e4\u00e4rarendeid (nt suuloputusvedeliku reklaam, mis teavitab, et toode ravib maohaavu).\n- Kaupleja v\u00f5i teenusepakkuja lisab turundusmaterjalidele arve, mis j\u00e4tab Sulle vale mulje, et oled kauba v\u00f5i teenuse juba tellinud. (nt otsepostitusega saadetud postkaartide komplekt arvega, mille puhul j\u00e4\u00e4b mulje, et saadetu eest tuleb tasuda).\nN\u00e4iteid agressiivsetest kauplemisv\u00f5tetest\n\n- Kui kaupleja v\u00f5i teenusepakkuja esindaja k\u00fclastab Sind Sinu kodus, eirates Sinu palvet lahkuda v\u00f5i mitte tagasi tulla.\n- Kaupleja v\u00f5i teenusepakkuja loob mulje, et oled juba v\u00f5itnud, v\u00f5idad v\u00f5i p\u00e4rast teatud tegevust v\u00f5idad auhinna v\u00f5i saad muud kasu. Tegelikult aga auhind v\u00f5i muu samav\u00e4\u00e4rne kasu puudub v\u00f5i eeldab auhinna k\u00e4ttesaamine Sult kulutuste tegemist.\n- Kaupleja v\u00f5i teenusepakkuja teatab Sulle, et kui j\u00e4tad kauba v\u00f5i teenuse ostmata, sead sellega ohtu tema t\u00f6\u00f6 v\u00f5i sissetuleku.\nPea meeles!", "imgurl": "", "title": "Ebaausad kauplemisv\u00f5tted | Tarbijakaitse ja Tehnilise J\u00e4relevalve Amet", "description": "Kauba v\u00f5i teenuse pakkumine ja m\u00fc\u00fck peab toimuma h\u00e4id kaubandustavasid arvestades ning tarbija suhtes ausalt.", "source_url": "https://ttja.ee/eraklient/tarbija-oigused/tarbija-oigused-ja-kohustused/ebaausad-kauplemisvotted"}}, {"content": {"chunk": "- Ebaausa kauplemisv\u00f5tte kasutamine on keelatud nii enne kui p\u00e4rast tehingu tegemist, samuti tehingu tegemise ajal.\n- Loetelu alati keelatud kauplemisv\u00f5tetest on esitatud tarbijakaitseseaduses.\n- Teavita kindlasti ebaausast kauplemisv\u00f5ttest Tarbijakaitse ja Tehnilise J\u00e4relevalve Ametit, kellel on \u00f5igus kauplejat v\u00f5i teenusepakkujat karistada.\n- Kui kahtlustad, et m\u00fc\u00fcakse v\u00f5ltsitud kaupa, siis tuleks sellest teavitada politseid. Oma t\u00e4helepaneku/vihje v\u00f5id saata meilile: ppa@politsei.ee (mailto:ppa@politsei.ee) .\nViimati uuendatud 24.10.2024", "imgurl": "", "title": "Ebaausad kauplemisv\u00f5tted | Tarbijakaitse ja Tehnilise J\u00e4relevalve Amet", "description": "Kauba v\u00f5i teenuse pakkumine ja m\u00fc\u00fck peab toimuma h\u00e4id kaubandustavasid arvestades ning tarbija suhtes ausalt.", "source_url": "https://ttja.ee/eraklient/tarbija-oigused/tarbija-oigused-ja-kohustused/ebaausad-kauplemisvotted"}}]