[{"content": {"chunk": "- 9. augustil 2017 j\u00f5ustus Euroopa Liidus Komisjoni Rakendusm\u00e4\u00e4rus (EL) 2017/1354avaneb uues vahekaardis (https://eur-lex.europa.eu/legal-content/ET/TXT/PDF/?uri=CELEX:32017R1354&from=EN) ,\u00a0millega reguleeritakse teabe esitamist seadme pakendil raadioseadme kasutuspiirangute ja sagedusloa omamise kohustuse kohta. Teabe esitamine m\u00e4\u00e4ruses toodud kujul on kohustuslik alates 9. augustist 2018, kuid m\u00e4\u00e4ruse kohaldamine on lubatud alates 9. augustist 2017.\n\n\n\n- 17. m\u00e4rtsil 2022 j\u00f5ustus\u00a0Euroopa Liidus Komisjoni Delegeeritud M\u00e4\u00e4rus (EL) 2019/320avaneb uues vahekaardis (https://eur-lex.europa.eu/legal-content/ET/TXT/PDF/?uri=CELEX:32019R0320&from=EN) , et tagada h\u00e4daolukorras mobiilside seadmetelt helistaja asukoha kindlaksm\u00e4\u00e4ramine.\n\n\n- 1. augustil 2024 j\u00f5ustus\u00a0Euroopa Liidus Komisjoni Delegeeritud M\u00e4\u00e4rus (EL) 2022/30avaneb uues vahekaardis (https://eur-lex.europa.eu/legal-content/ET/TXT/PDF/?uri=CELEX:32022R0030&from=EN) , et toetada interneti\u00fchendust kasutatavate raadioseadmete kaitset k\u00fcberturvalisuse riskide eest.\n\n\nT\u00e4iendavat teavet uute n\u00f5uete kohta leiate\u00a0infomaterjalist:", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "T\u00e4iendavat teavet uute n\u00f5uete kohta leiate\u00a0infomaterjalist:\n\nEuroopa Komisjoni RED kodulehelt Radio Equipment Directive (RED)avaneb uues vahekaardis (https://ec.europa.eu/growth/sectors/electrical-engineering/red-directive_en) leiate ajakohastatud teavet uue direktiivi rakendamise kohta, sh RED juhise, harmoneeritud standardite ja teavitatud asutuste loetelu.\nRaadioseadmete,\u00a0mille kasutamiseks on n\u00f5utav sagedusluba, n\u00f5uded on s\u00e4testatud m\u00e4\u00e4rusega Tehnilised n\u00f5uded sagedusloa alusel kasutatavatele raadioseadmeteleavaneb uues vahekaardis (https://www.riigiteataja.ee/akt/103042024006?leiaKehtiv)\nRaadioseadmete, mille kasutamiseks ei ole vaja sagedusluba, n\u00f5uded ja kasutamistingimused on s\u00e4testatud m\u00e4\u00e4rusega Raadiosageduste kasutamise tingimused ja tehnilised n\u00f5uded sagedusloast vabastatud raadioseadmeteleavaneb uues vahekaardis (https://www.riigiteataja.ee/akt/117052024018?leiaKehtiv)\n\nRaadiosagedusala\nSaatev\u00f5imsus/v\u00f5imsustihedus\nKanalisamm\n37,6-38,6 MHz\nSuurim e.r.p 10 mW\nSuurim 50 kHz\n174-216 MHz\nSuurim e.r.p 50 mW\n-\n470-694 MHz\nSuurim e.r.p 50 mW\n-\n823-826 MHz\nSuurim e.i.r.p 20 mW; Suurim e.i.r.p 100 mW (kehale kinnitatav raadiomikrofon- body warn microphone)\n\n-\n826-832 MHz\nSuurim e.i.r.p 100 mW\n-\n863-865 MHz\nSuurim e.r.p 10 mW\n-\n1785-1804,8 MHz\nSuurim e.i.r.p 20 mW; 50 mW (kehale kinnitatav raadiomikrofon)\n\n-", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "-\n\n\nRiigi piiri\u00e4\u00e4rsetel aladel tuleb lisaks arvestada ka naaberriikide TV ringh\u00e4\u00e4lingusaatjate v\u00f5imalike h\u00e4iretega.  Raadiomikrofonide kasutamise tingimused on kehtestatud Majandus- ja kommunikatsiooniministri 7. oktoobri 2011. a m\u00e4\u00e4rusega nr 96 \u201eRaadiosageduste kasutamise tingimused ja tehnilised n\u00f5uded sagedusloast vabastatud raadioseadmetele\u201cavaneb uues vahekaardis (https://www.riigiteataja.ee/akt/117052024018?leiaKehtiv) (Lisa 13.\u00a0\u201eRaadiomikrofonid\u201c).\n\n\n\n5 GHz lairiba andmeedastuss\u00fcsteemidel (5GHz WiFi) on lubatud t\u00f6\u00f6tada sagedusvahemikes 5150-5350 MHz ja 5470-5725 MHz. Suurim keskmine efektiivne kiirgusv\u00f5imsus (e.i.r.p) ei tohi sagedusvahemikus 5150-5350 MHz \u00fcletada 200 mW (23 dBm) ja sagedusvahemikus 5470-5725 MHz 1 W (30 dBm). Kasutatavad seadmed peavad vastama ETSI standardis EN 301 893avaneb uues vahekaardis (https://www.etsi.org/deliver/etsi_en/301800_301899/301893/02.01.01_60/en_301893v020101p.pdf) s\u00e4testatud n\u00f5uetele.", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "Sagedusvahemikku 5150-5350 MHz on lubatud kasutada ainult siseruumides, sagedusala 5470-5725 MHz nii sise- kui ka v\u00e4litingimustes. Sagedusvahemikes 5250-5350 MHz ja 5470-5725 MHz peavad seadmed rakendama h\u00e4irev\u00e4hendamise meetodeid nagu d\u00fcnaamiline sageduse valimine (DFS) ja saatja v\u00e4ljundv\u00f5imuse juhtimine (TPC).\nKanal\nKesksagedus (MHz)\nKasutuse t\u00fc\u00fcp\nV\u00f5imsus\nH\u00e4irete v\u00e4hendamise meetod\n36\n5180\nAinult toasisene\n200 mW\n-\n40\n5200\nAinult toasisene\n200 mW\n-\n44\n5220\nAinult toasisene\n200 mW\n-\n48\n5240\nAinult toasisene\n200 mW\n-\n52\n5260\nAinult toasisene\n200 mW\nDFS/TPC\n56\n5280\nAinult toasisene\n200 mW\nDFS/TPC\n60\n5300\nAinult toasisene\n200 mW\nDFS/TPC\n64\n5320\nAinult toasisene\n200 mW\nDFS/TPC\n100\n5500\nToasisene/V\u00e4litingimustes\n1 W\nDFS/TPC\n104\n5520\nToasisene/V\u00e4litingimustes\n1 W\nDFS/TPC\n108\n5540\nToasisene/V\u00e4litingimustes\n1 W\nDFS/TPC\n112\n5560\nToasisene/V\u00e4litingimustes\n1 W\nDFS/TPC\n116\n5580\nToasisene/V\u00e4litingimustes\n1 W\nDFS/TPC\n120\n5600\nToasisene/V\u00e4litingimustes\n1 W\nDFS/TPC\n124\n5620*\nToasisene/V\u00e4litingimustes\n1 W\nDFS/TPC\n128\n5640*\nToasisene/V\u00e4litingimustes\n1 W\nDFS/TPC\n132\n5660\nToasisene/V\u00e4litingimustes\n1 W\nDFS/TPC\n136\n5680\nToasisene/V\u00e4litingimustes\n1 W\nDFS/TPC\n140\n5700\nToasisene/V\u00e4litingimustes\n1 W\nDFS/TPC\n*Sagedusalas 5600-5650 MHz ei tohi tekitada raadioh\u00e4ireid meteoroloogia radaritele. (Harku radari t\u00f6\u00f6sagedus on 5640 MHz, S\u00fcrgavere radaril 5620 MHz)", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "N\u00f5uded on kehtestatud majandus- ja kommunikatsiooniministri 7. oktoobri 2011. a m\u00e4\u00e4rusega nr 96 \u201eRaadiosageduste kasutamise tingimused ja tehnilised n\u00f5uded sagedusloast vabastatud raadioseadmetele\u201c lisas 6avaneb uues vahekaardis (https://www.riigiteataja.ee/akt/117052024018?leiaKehtiv)\nEttev\u00f5tjate kohustused on s\u00e4testatud toote n\u00f5uetele vastavuse seadusesavaneb uues vahekaardis (https://www.riigiteataja.ee/akt/121062017008?leiaKehtiv)", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "Raadioseadmete n\u00f5uded on s\u00e4testatud majandus- ja taristuministri m\u00e4\u00e4ruses N\u00f5uded raadioseadmele ja n\u00f5uetele vastavuse t\u00f5endamise kordavaneb uues vahekaardis (https://www.riigiteataja.ee/akt/106072016039?leiaKehtiv) , samast m\u00e4\u00e4rusest leiate ka infot erinevate vastavushindamise moodulite kohta, vastavusdeklaratsiooni n\u00e4idise ja palju muudki vajalikku teavet.\nN\u00f5udmisel tuleb ettev\u00f5tjal esitada TTJA-le kogu k\u00fcsitud dokumentatsioon ja informatsioon raadioseadme n\u00f5uetele vastavuse t\u00f5endamiseks. Ettev\u00f5tjad peavad s\u00e4ilitama informatsiooni, mis v\u00f5imaldab tuvastada ettev\u00f5tjaid, kes on neile raadioseadmeid tarninud v\u00f5i kellele nad on ise raadioseadmeid edasi m\u00fc\u00fcnud v\u00e4hemalt k\u00fcmne aasta jooksul peale raadioseadmete k\u00e4ttetoimetamist.\nKui ettev\u00f5tja on teada saanud, et tema poolt turule lastud raadioseade on ohtlik, v\u00f5tab ta viivitamatult vastu meetmed, et viia raadioseade n\u00f5uetega vastavusse v\u00f5i k\u00f5rvaldada see m\u00fc\u00fcgilt.\nEnne raadioseadme turule laskmist peab tootja tagama seadme vastavuse olulistele n\u00f5uetele. Vastavushindamine peab olema tehtud majandus- ja taristuministri m\u00e4\u00e4ruses N\u00f5uded raadioseadmele ja n\u00f5uetele vastavuse t\u00f5endamise kordavaneb uues vahekaardis (https://www.riigiteataja.ee/akt/106072016039?leiaKehtiv) s\u00e4testatud vastavushindamise protseduuride kohaselt. Kui raadioseadet toodetakse erinevates versioonides v\u00f5i konfiguratsioonides, tuleb nende seadmete n\u00f5uetele vastavust hinnata eraldi.", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "Raadioseadme n\u00f5uetele vastavus peab olema tagatud seeriatoodangule, kusjuures tuleb arvesse v\u00f5tta muudatusi seadme konstruktsioonis ja harmoneeritud standardites.\nTootja peab olema teadlik seadmete raadiosageduskasutuse n\u00f5uetest ja tagama, et seadet v\u00f5ib kasutada v\u00e4hemalt \u00fches Euroopa Liidu liikmesriigis.\n\n- Tuleb koostada tehniline dokumentatsioon vastavuses m\u00e4\u00e4ruse\u00a0Lisale 4\u00a0Tehnilise dokumentatsiooni sisu. Tehnilist dokumentatsiooni tuleb hoida alles 10 aastat peale raadioseadme turule laskmist.\n- Kui tootja on kindel raadioseadme n\u00f5uetele vastavuses koostab ta seadmele vastavusdeklaratsiooni vastavuses m\u00e4\u00e4ruse\u00a0Lisale 5\u00a0E\u00dc vastavusdeklaratsiooni n\u00e4idis. Iga raadioseadme pakendisse lisatakse t\u00e4ielik v\u00f5i lihtsustatud vastavusdeklaratsioon vastavuses m\u00e4\u00e4ruse\u00a0Lisale 6\u00a0Lihtsustatud E\u00dc vastavusdeklaratsiooni n\u00e4idis. E\u00dc vastavusdeklaratsiooni tuleb hoida alles 10 aastat pealse raadioseadme turule laskmist.\n- Tootja m\u00e4rgistab n\u00f5uetele vastava raadioseadme CE-m\u00e4rgisega. Kui vastavushindamisele oli kaasatud teavitatud asutus, siis lisatakse CE-m\u00e4rgisele vastavus hindamisasutuse tunnusnumber. M\u00e4rgistus tuleb kinnitada n\u00e4htavalt, loetavalt ja kustumatult nii seadmele kui selle pakendile.", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "- Tootja m\u00e4rgib oma nime v\u00f5i kaubam\u00e4rgi ja kontaktaadressi kas tootele v\u00f5i, kui see ei ole v\u00f5imalik, pakendile v\u00f5i tootega kaasasolevasse dokumenti.\n- Kasutusjuhendis v\u00f5i toote pakendil peab olema teave raadiosageduste ja suurima v\u00f5imsuse kohta.\n- Raadioseadmega peab olema kaasas ohutusteave, ja juhend, mis sisaldab teavet raadioseadme kasutusotstarbe kohta ning vajadusel teavet raadioseadme tarvikute kohta ning tarkvara kirjeldust.\n- Kui raadioseadme kasutamisele on kehtestatud piirangud, siis tuleb lisada raadioseadme pakendile ja juhendisse teave, millistes riikides need piirangud kehtivad ja millised need on. Piirangute alla kuulub n\u00e4iteks sagedusloa n\u00f5ue raadioseadme kasutamiseks.\nRaadioseadme levitaja peab tagama, et seade vastab n\u00f5uetele, on n\u00f5uetekohaselt m\u00e4rgistatud ja varustatud n\u00f5utava dokumentatsiooniga.\n\nRaadioseadme levitaja on v\u00f5rdsustatud raadioseadme tootjaga kui ta laseb raadioseadme turule oma nime v\u00f5i kaubam\u00e4rgiga, v\u00f5i kui ta modifitseerib raadioseadet sedav\u00f5rd, et muudab selle olulisi n\u00f5udeid. Sellisel juhul rakenduvad talle tootja kohustused.", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}, {"content": {"chunk": "- raadioseade on m\u00e4rgistatud CE-m\u00e4rgisega;\n- raadioseadmel on identifitseerimist v\u00f5imaldav m\u00e4rgistus (t\u00fc\u00fcbi, v\u00f5i seeria nr);\n- seadmel on info tootja ja importija kohta;\n- tootega on kaasas kasutusjuhend kasutajale arusaadavas keeles;\n- tootega on kaas teavepiirangute kohta kasutamisel (n\u00e4iteks sagedusloa n\u00f5ue) ning info, millistes Euroopa Liidu riikides need piirangud kehtivad;\n- raadiosaatjaga on kaasas info, millistel raadiosagedustel see t\u00f6\u00f6tab ja suurim lubatud v\u00f5imsus.\nLevitaja tagab, et sel ajal, kui toode on tema vastutusel, ei ohusta selle ladustamise v\u00f5i transpordi tingimused toote n\u00f5uetele vastavust.\nRaadioseadme importija peab tagama, et seade vastab n\u00f5uetele, on n\u00f5uetekohaselt m\u00e4rgistatud, varustatud vastavusdeklaratsiooniga ja n\u00f5utavate dokumentidega.\n\nRaadioseadme importija on v\u00f5rdsustatud raadioseadme tootjaga kui ta laseb raadioseadme turule oma nime v\u00f5i kaubam\u00e4rgiga, v\u00f5i kui ta modifitseerib raadioseadet sedav\u00f5rd, et muudab selle olulisi n\u00f5udeid. Sellisel juhul rakenduvad talle tootja kohustused.\nEnne raadioseadme turule laskmist peab importija veenduma, et tootja on t\u00e4itnud k\u00f5ik oma kohustused. Lisainfo tootja kohustuste kohta SIIT (/node/125#teave-tootjale) .\nImportija m\u00e4rgib oma nime v\u00f5i kaubam\u00e4rgi ja kontaktaadressi kas tootele v\u00f5i, kui see ei ole v\u00f5imalik, pakendile v\u00f5i tootega kaasasolevasse dokumenti.\nViimati uuendatud 12.09.2024", "imgurl": "", "title": "Raadioseadmed | Tarbijakaitse ja Tehnilise J\u00e4relevalve Amet", "description": "Raadioseadmed on seadmed, mis kasutavad toimimiseks raadiosagedusi. Raadioseade peab vastama n\u00f5uetele ning selle kasutamisel peab samuti j\u00e4rgima seadmele kehtestatud n\u00f5udeid ja piiranguid.", "source_url": "https://ttja.ee/eraklient/side-ja-meediateenused/raadioside/raadioseadmed"}}]