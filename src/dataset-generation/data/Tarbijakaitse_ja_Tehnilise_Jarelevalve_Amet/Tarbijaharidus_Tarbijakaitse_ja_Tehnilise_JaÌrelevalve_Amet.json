[{"content": {"chunk": "100 k\u00fcsimust-vastust\nLepingulised vaidlused, milles pooled ei j\u00f5ua kokkuleppele ja mille puhul tarbija leiab, et kaupleja on rikkunud lepingut ja/v\u00f5i seadust, lahendatakse tarbijavaidluste komisjonisavaneb uues vahekaardis (https://ttja.ee/tarbijavaidluste-komisjonist) .\nTarbija \u00f5igusi puudutavates k\u00fcsimustes p\u00f6\u00f6rduge infotelefonil 620 1707 (tel:6201707) E-N kell 10.00 - 15.00 v\u00f5i kirjutades info@ttja.ee (mailto:info@ttja.ee) .\n\n- \nEsimese asjana soovitame p\u00f6\u00f6rduda kirjalikult kaupleja poole. Kaupleja peab Teie kaebusele vastama 15 p\u00e4eva jooksul. Kui probleem ei lahene, on v\u00f5imalus p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) .\n\n- \nKui soovite hiljem esitada avaldust tarbijavaidluste komisjonileavaneb uues vahekaardis (https://ttja.ee/tarbijavaidluste-komisjonist) , peate olema eelnevalt p\u00f6\u00f6rdunud oma n\u00f5udega kirjalikult kaupleja poole.\n\n- \nEsimese asjana tuleb p\u00f6\u00f6rduda kaupleja poole. Kui probleem ei lahene, siis saate p\u00f6\u00f6rduda Euroopa Liidu tarbija n\u00f5ustamiskeskuseavaneb uues vahekaardis (https://consumer.ee/) poole (e-post consumer@consumer.ee (mailto:consumer@consumer.ee) ).\n\n- \nSellisel juhul ei saa tarbijavaidluste komisjon ega Euroopa Liidu tarbija n\u00f5ustamiskeskus Teid aidata. Peate p\u00f6\u00f6rduma kaupleja asukohaj\u00e4rgse riigi p\u00e4deva asutuse poole.\n\n- \nKahe eraisiku vaheline vaidlus ei ole Tarbijakaitse ja Tehnilise J\u00e4relevalve Ameti ega tarbijavaidluste komisjoni p\u00e4devuses. Kui probleemile lahendust ei leia, on v\u00f5imalik p\u00f6\u00f6rduda kohtusse.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nKaupleja peab tarbijale avalikustama l\u00f5pphinna, k\u00e4ibemaks peab olema arvestatud l\u00f5pphinna hulka.\n\n- \nKui olete tasunud ostu eest eraisikule, siis on tegemist kahe eraisiku vahelise vaidlusega, mis v\u00e4ljub Tarbijakaitse ja Tehnilise J\u00e4relevalve Ameti ning tarbijavaidluste komisjoni p\u00e4devusest. Teil on v\u00f5imalus p\u00f6\u00f6rduda kohtusse.\n\n- \n14-p\u00e4evane taganemis\u00f5igus on vaid tarbijal (f\u00fc\u00fcsiline isik, kes tegutseb eesm\u00e4rgil, mis ei ole seotud tema majandus- ja kutsetegevusega).\n\n- \nTarbijal on \u00f5igus lepingust taganeda 14 p\u00e4eva jooksul, see \u00f5igus laieneb ka soodushinnaga toodetele.\n\n- \nTarbijal on ikka \u00f5igus lepingust taganeda 14 p\u00e4eva jooksul.\n\n- \nTarbijal on \u00f5igus lepingust taganeda 14 p\u00e4eva jooksul. Soovitame esimesel v\u00f5imalusel fikseerida kauba seisukorra ja p\u00f6\u00f6rduda koheselt kaupleja poole.\n\n- \nEsimese asjana soovitame \u00fcle vaadata lepingutingimused. \u00dcldjuhul peab tagastamiskulud tasuma tarbija. Tarbijal ei ole kohustatud kulusid kandma, kui kaupleja ei ole teda teavitanud, et tagastamiskulud maksab tarbija.\n\n- \nEi, lepingust taganemisel ei saa tarbija n\u00f5uda kauplejalt kaubale j\u00e4rele tulemist (ja kauba \u00e4ra viimist).\n\n- \nKaupleja peab raha tagastama tarbijale viivitamata, kuid mitte hiljem kui 14 p\u00e4eva m\u00f6\u00f6dumisel taganemisavalduse k\u00e4ttesaamisest.\n\n- \nKui kaupleja ei ole tellimust t\u00e4itnud lubatud aja jooksul, siis v\u00f5ib tarbija ka lepingust taganeda. Kauplejal on v\u00f5imalik kohustus t\u00e4ita panga\u00fclekandega, mis v\u00f5tab v\u00e4ga v\u00e4he aega, siis ei ole p\u00f5hjendatud tagasimaksmisega viivitamine rohkem kui m\u00f5ned p\u00e4evad.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nKui kauplejal ei ole v\u00f5imalik ekslikult v\u00e4ljareklaamitud viisil kaupa/teenust m\u00fc\u00fca, siis on tal \u00f5igus lepingust taganeda ja tagastada tarbijale saadu.\n\n- \nTarbijal on \u00f5igus tootega tutvuda, kuid tal ei ole \u00f5igust seda kasutada. Juhul kui ostetud tootega tutvumise k\u00e4igus on toote v\u00e4\u00e4rtus v\u00e4henenud, on m\u00fc\u00fcjal \u00f5igus n\u00f5uda tarbijalt toote v\u00e4\u00e4rtuse v\u00e4henemise h\u00fcvitamist.\n\n- \nTarbija on lepingu s\u00f5lminud e-poega ja probleemide korral suhtleb tarbija siiski e-poega. Tarbija ei pea p\u00f6\u00f6rduma tarnija/vedaja poole.\n\n- \n14-p\u00e4evast taganemis\u00f5igust ei kohaldata, kui ostetud on selline suletud pakendis asi, mis ei ole k\u00f5lblik tagasisaatmiseks tervisekaitse v\u00f5i h\u00fcgieenilistel p\u00f5hjustel, ja kui see pakend on p\u00e4rast kohaletoimetamist avatud. Pakendi avamine ei t\u00e4henda aga mitte postipaki, vaid toote pakendi avamist.\n\n- \nMadrats ei kuulu tervisekaitselise ega h\u00fcgieenilise kauba hulka ja seda saab 14 p\u00e4eva jooksul tagastada isegi siis, kui pakend on avatud.\n\n- \nTarbijal on \u00f5igus e-poe tellimusest taganeda ka enne tellimuse kohaletoimetamist. Selleks tuleb p\u00f6\u00f6rduda esmalt e-poe poole ja uurida, kas tellimus on juba teele pandud. Kui tellimus on teele pandud, tuleb see k\u00e4ttesaamisel tagastada vastavalt e-poe tagastustingimustele.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nV\u00f5ltsitud kauba m\u00fc\u00fck on Eesti Vabariigis keelatud ning keelu rikkumise uurimisega tegeleb Maksu- ja Tolliametavaneb uues vahekaardis (https://www.emta.ee/et) . Kui kinnitust on leidnud asjaolu, et tegemist ei ole originaaltootega, siis on v\u00f5imalus p\u00f6\u00f6rduda Maksu- ja Tolliameti poole, kes koost\u00f6\u00f6s Politsei- ja Piirivalveametiga tegeleb v\u00f5ltstoodete m\u00fc\u00fcgi piiramisega. Tollile saab anda infot v\u00f5ltsitud kauba kohta tasuta vihjetelefonil 800 4444 (tel:8004444) v\u00f5i e-posti aadressil vihje@emta.ee (mailto:vihje@emta.ee) .\n\n- \nEnne tehingu sooritamist soovitame tutvuda lepingutingimustega, mis on leitavad veebilehel Osta.ee kasutajalepingavaneb uues vahekaardis (https://www.osta.ee/kasutajaleping) . Enne ostu sooritamist/pakkumise tegemist tuleb veenduda, et toode (ja ka transpordiviis) on Teile sobivad. Kui probleemid on tekkinud eraisikult ostetud kaubaga, on tegemist kahe eraisiku vahelise vaidlusega, mida saab lahendada kohtus. Kui m\u00fc\u00fcja on juriidiline isik, on Teil tarbijana \u00f5igus 14 p\u00e4eva jooksul lepingust taganeda. Samuti saab kauba puuduse korral esitada m\u00fc\u00fcjale pretensiooni ja vajadusel esitada hiljem avaldus tarbijavaidluste komisjonile.\n\n- \nKaup tuleb tagastada komplektsena ja koos pakendiga. Juhul kui ostetud tootega tutvumise k\u00e4igus on pakend h\u00e4vinenud, on tarbijal endiselt 14-p\u00e4evane taganemis\u00f5igus, kuid m\u00fc\u00fcjal on \u00f5igus n\u00f5uda tarbijalt toote v\u00e4\u00e4rtuse v\u00e4henemise h\u00fcvitamist.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nKui kaupleja ei vasta tarbija kaebusele 15 p\u00e4eva jooksul, saab tarbija p\u00f6\u00f6rduda avaldusega tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nKaupleja on kohustatud m\u00fc\u00fcgi/teenuse osutamise kohas andma tarbijale teavet maksmise v\u00f5imalustest. Kaupleja v\u00f5ib selle teabe avaldada lisaks ka kodulehel.\n\n- \nKaupleja v\u00f5ib teenindusmugavuse huvides v\u00f5imaldada tarbijale kaardimakset, kuid seadusest tulenevalt sellist kohustust ei ole.\n\n- \nKauplejal ei ole jaekauplusest ostetud puudusteta asja asendamise v\u00f5i tagasiostmise kohustust. Kaupleja v\u00f5ib tarbija soovile vastu tulla ja toote kas tagasi osta v\u00f5i \u00fcmber vahetada, kuid sellist kohustust tal seadusest tulenevalt ei ole.\n\n- \nKui m\u00fc\u00fcja on ekslikult sisestanud tootele vale hinna v\u00f5i vale tootekirjelduse, vale hind/vale teave tuleb andmebaasi veast, v\u00f5ib tegemist olla eksimusega ja eksimuse m\u00f5jul vale hinnaga/vale teabega lepingu s\u00f5lminul (nii tarbijal kui ka m\u00fc\u00fcjal) on \u00f5igus tehing t\u00fchistada. Kui kauba hind erineb teenindussaalis ja kassas, siis kaupleja ei ole kohustatud m\u00fc\u00fcma toodet soodsama hinnaga.\n\n- \nEsimese asjana tuleb tarbijal p\u00f6\u00f6rduda kaupleja poole, et saada teada, millisele kaubagrupile allahindlus kehtib. Kui tarbija hinnangul on tegemist eksitava reklaamiga, siis saab sellest teavitada Tarbijakaitse ja Tehnilise J\u00e4relevalve Ametit e-posti teel info@ttja.ee (mailto:info@ttja.ee) .", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nTehniliselt keerukale, ohtlikke aineid sisaldavale v\u00f5i kasutamisel erioskust n\u00f5udvale kaubale peab tootja lisama kasutusjuhendi. Kasutusjuhendi puudumisel tuleb tarbijal p\u00f6\u00f6rduda kaupleja poole ja k\u00fcsida eestikeelset kasutusjuhendit. Kui kaupleja seda ei saada, on tarbijal \u00f5igus ka lepingust taganeda.\n\n- \nAlaealise poolt seadusliku esindaja eelneva n\u00f5usolekuta tehtud tehing on t\u00fchine. Esimese asjana tuleks \u00fchendust v\u00f5tta kauplejaga, kui probleemile lahendust ei leita, siis saab p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nEesti Vabariigis on vaba hinnakujundus, sellest tulenevalt kauplejad saavad ise m\u00e4\u00e4rata oma kaubale hinna. TTJA ei saa kohustada kauplejat m\u00fc\u00fcma kaupa tarbijale sobiva hinnaga. Kui ostetud kaubal ilmneb puudus, siis kauplejal on \u00f5igus toode kas parandada v\u00f5i asendada. Kaupleja ei ole kohustatud koheselt raha tagastama.\n\n- \nKui \u00fchel jalan\u00f5u paaril on ilmnenud puudus, siis kauplejal on \u00f5igus see paar jalan\u00f5usid kas parandada v\u00f5i asendada. Kaupleja ei ole kohustatud tagasi ostma koheselt ka teist paari jalan\u00f5usid.\n\n- \nPretensiooni \u00f5igus ei ole Teile t\u00e4ielikult v\u00e4listatud ka defektset kaupa m\u00fc\u00fces. Siinkohal aga saate kaupleja poole p\u00f6\u00f6rduda siiski nende puuduste korral, millistest Te ostu hetkel ei teadnud.\n\n- \nV\u00f5la\u00f5igusseadus ei tee seoses pretensiooni esitamise \u00f5igusega vahet, kas tegemist on uue v\u00f5i kasutatud kauba m\u00fc\u00fcgiga. Sellest tulenevalt on Teil \u00f5igus n\u00f5uda kauba parandamist v\u00f5i asendamist kauplejalt ka siis, kui ta m\u00fc\u00fcb kasutatud kaupa.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nTarbija v\u00f5ib v\u00e4ljaspool \u00e4riruume s\u00f5lmitavast lepingust taganeda p\u00f5hjust avaldamata 14 p\u00e4eva jooksul. Tarbija on v\u00e4ljaspool \u00e4riruume s\u00f5lmitavast lepingust taganenud t\u00e4htaegselt, kui ta on ettev\u00f5tjale selle kohta teate \u00e4ra saatnud taganemist\u00e4htaja jooksul.\n\n- \nTagastamisele kuuluva asja halvenemise korral vastutab tarbija asja kasutamisest tingitud v\u00e4\u00e4rtuse v\u00e4henemise eest \u00fcksnes juhul, kui ta on asja kasutanud muul viisil, kui on vaja selle olemuses, omadustes ja toimimises veendumiseks. Et veenduda asja olemuses, omadustes ja toimimises, peaks tarbija k\u00e4sitsema ja kasutama seda \u00fcksnes nii, nagu tal lubataks tavap\u00e4raselt teha poes. Kaupleja peab t\u00f5endama, et kauba v\u00e4\u00e4rtus on v\u00e4henenud ja t\u00f5endada tuleb ka v\u00e4\u00e4rtuse v\u00e4henemise suurust ehk summat, mille v\u00f5rra on v\u00e4\u00e4rtus v\u00e4henenud. V\u00f5imaliku vaidluse korral saab tarbija p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nTelefonim\u00fc\u00fcgil tuleneb v\u00f5la\u00f5igusseadusest oluline n\u00f5ue, mille j\u00e4rgi on tarbija telefoni teel ettev\u00f5tja algatusel s\u00f5lmitud lepingu korral k\u00f5ne k\u00e4igus v\u00f5etud kohustustega seotud \u00fcksnes juhul, kui ettev\u00f5tja on telefonis edastatut kinnitanud p\u00fcsival andmekandjal ja tarbija on oma tahet olla telefoni teel v\u00f5etud kohustustega seotud kinnitanud kirjalikku taasesitamist v\u00f5imaldavas vormis (nt e-kiri).", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nEelnimetatud n\u00f5uete rikkumisel loetakse asi, teenus v\u00f5i muu sooritus, mille ettev\u00f5tja on tarbijale edastanud, tellimata asjaks, teenuseks v\u00f5i muuks soorituseks. Ettev\u00f5tjal ei teki tellimata asja saatmise, teenuse osutamise v\u00f5i muu soorituse tegemise korral tarbija vastu n\u00f5udeid. Tarbija vaikimist v\u00f5i tegevusetust ei loeta tarbija n\u00f5ustumuseks. Eelk\u00f5ige t\u00e4hendab see, kui tarbijale saadetakse koju asi, mida ta ei ole tellinud, on v\u00e4listatud ettev\u00f5tja ja tarbija vahel lepingulise suhte tekkimine. Tarbija v\u00f5ib soovimatu paki saatjale tagastada.\n\n- \nPostiteenuse osutamine on reguleeritud postiseadusegaavaneb uues vahekaardis (https://www.riigiteataja.ee/akt/1019131) . Kui on probleeme postiteenusega, siis tuleb esimese asjana p\u00f6\u00f6rduda teenuse osutaja poole. Vajadusel teavitada juhtunust ka Konkurentsiametitavaneb uues vahekaardis (https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwjx4Prwr9zuAhVlkosKHVXrArYQFjAAegQIBxAD&url=https%3A%2F%2Fwww.konkurentsiamet.ee%2Fet&usg=AOvVaw0xr8Gj-a3H6dWeUEznbEjC) . Kahju h\u00fcvitamise n\u00f5udega saab p\u00f6\u00f6rduda ka tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole, kuid sellisel juhul peab tarbija suutma t\u00f5endada tekkinud kahju suurust.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nParklasse s\u00f5ites v\u00f5i parkima asudes peab tarbija tutvuma parkimisala t\u00e4histaval m\u00e4rgil oleva infoga. Kui tarbija on parklasse s\u00f5itnud ja auto parkima pannud, on ta n\u00f5ustunud parkimistingimustega. Auto juurest ei tasu lahkuda enne, kui on veendutud, et parkimise alustamine on \u00f5nnestunud ja kogu teave (auto number, tsooni valik) on \u00f5ige. Soovitame olla s\u00f5iduki parkimisel alati v\u00e4ga t\u00e4helepanelik (veenduge, et olete \u00f5iges parklas/parkimistsoonis/registreerinud s\u00f5iduki parkimiskioskis/m\u00e4\u00e4ranud \u00f5ige parkimise algusaja), et v\u00e4ltida v\u00f5imalikke ebameeldivusi. Kui m\u00e4rgite n\u00e4iteks valesti parkimise algusaja v\u00f5i parkimistsooni, tekib kauplejal alus n\u00f5uda leppetrahvi.\n\n- \nTarbijal on v\u00f5imalik teha kaebus kauplejale, milles on v\u00e4lja toodud konkreetne n\u00f5ue. Avalduse menetlemine tarbijavaidluste komisjonisavaneb uues vahekaardis (https://ttja.ee/tarbijavaidluste-komisjonist) toimub asjas olevate kirjalike dokumentide alusel. Kui Teil ei ole v\u00f5imalik esitada dokumente, mis kinnitaks juhtunut, ei pruugi kaebuse menetlemine olla edukas. Tegemist v\u00f5ib olla t\u00f5endamatu olukorraga, kui tarbijal ei ole v\u00f5imalik t\u00f5endada, et kahjustus oli s\u00f5idukil juba varem. Sellisel juhul tuleks kaaluda v\u00f5imalust p\u00f6\u00f6rduda sama vaidluse lahendamiseks maakohtusse ja esitada vastav hagiavaldus. Kohtul on \u00f5igus kuulata ka tunnistajaid.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nEsimese asjana tuleb tarbijal teha kaebus, milles on v\u00e4lja toodud konkreetne n\u00f5ue. Kui omavahel probleemile lahendust ei leita, siis on tarbijal v\u00f5imalik p\u00f6\u00f6rduda avaldusega tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole. R\u00f5ivaste puhul on tegemist asjadega, mida selle omanik on kandnud, seega ei saa selle h\u00fcvitamisel otseselt l\u00e4htuda r\u00f5ivaste soetamisv\u00e4\u00e4rtusest. Tarbija peab olema valmis t\u00f5endama oma n\u00f5ude suurust (nt mantli ostmist t\u00f5endav dokument).\n\n- \nEsimese asjana tuleb \u00fchendust v\u00f5tta pr\u00fcgifirmaga. Kui \u00fcleskerkinud probleem on seoses arvetega, siis tarbija saab hiljem p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole. Kui probleem ei ole seotud arvetega, siis on v\u00f5imalik p\u00f6\u00f6rduda kohaliku omavalitsuse poole.\n\n- \nTarbija v\u00f5ib tarbijakrediidilepingust taganeda p\u00f5hjust avaldamata 14 p\u00e4eva jooksul. Taganedes tarbijakrediidilepingust saab tarbija taganeda ka m\u00fc\u00fcgilepingust. Kui tarbija soovib j\u00e4relmaksu lepingust taganeda, siis tuleb taganemisavaldus esitada nii iluteenuse osutajale kui ka j\u00e4relmaksu pakkujale.\n\n- \nEuroopa Liidu lennureisija \u00f5igusi reguleerivat m\u00e4\u00e4rustavaneb uues vahekaardis (https://europa.eu/youreurope/citizens/travel/passenger-rights/air/index_et.htm) kohaldatakse:", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- reisijate suhtes, kes lendavad v\u00e4lja Euroopa Liidu liikmesriigi lennujaamast;\n- reisijate suhtes, kes lendavad kolmanda riigi lennujaamast Euroopa Liidu liikmesriigi lennujaama, kui lendu opereeriv lennuettev\u00f5tja on Euroopa Liidu lennuettev\u00f5tja,\nja eeldusel, et sellistele reisijatele ei ole antud h\u00fcvitist v\u00f5i makstud kompensatsiooni ning nad pole saanud abi selles kolmandas riigis.\n\n- \nEsimese asjana tuleb tarbijal p\u00f6\u00f6rduda lennuvedaja poole. Kui Teie lend t\u00fchistati, siis on Teil \u00f5igus valida piletiraha tagastamise, marsruudi muutmise v\u00f5i tagasilennu vahel.\n\n- \nReisijal, kelle lend on sihtkohta hilinenud v\u00e4hemalt kolm tundi, on \u00f5igus saada lennuettev\u00f5tjalt h\u00fcvitist (125 \u20ac - 600 \u20ac). Esimese asjana tuleb p\u00f6\u00f6rduda lennuvedaja poole. T\u00e4psemalt saab lugeda Lennureisija \u00f5igused - ECC-netavaneb uues vahekaardis (https://consumer.ee/oigused-ja-abi/reisimine/lennureisija-oigused/) .\n\n- \nEsimese asjana tuleb teha lennuvedajale kaebus pagasi kahjustumise/kaduma mineku kohta.\n\n- \nReisikorraldaja peab reisijale tegema tagasimakse viivitamatult pakettreisilepingu l\u00f5petamisest arvates, kuid mitte hiljem kui 14 p\u00e4eva jooksul.\n\n- \nKui reisikorraldaja on Eesti ettev\u00f5te ja Te soovite reisilepingust taganeda, siis tuleb p\u00f6\u00f6rduda avaldusega reisikorraldaja poole. Kui reisikorraldaja ei vasta v\u00f5i Te saadud vastusega ei n\u00f5ustu, saate p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nEsimese asjana peate \u00fcle vaatama s\u00f5lmitud lepingu tingimused, kus on kirjas m\u00f5lema poole \u00f5igused ja kohustused (sh lepingu l\u00f5petamine). Kui soovite lepingut ennet\u00e4htaegselt l\u00f5petada, tuleb Teil esitada spordiklubile avaldus. Kui spordiklubiga lahendust ei ole v\u00f5imalik leida, siis saate p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nEsimese asjana tuleb \u00fcle vaadata s\u00f5lmitud lepingu tingimused, oma soovist tuleb kauplejale teada anda ja kui kokkulepet ei saavutata, siis saate esitada avalduse tarbijavaidluste komisjonileavaneb uues vahekaardis (https://komisjon.ee/et) .\n\n- \nKui \u00fcritus on \u00e4ra j\u00e4\u00e4nud v\u00f5i on muudetud \u00fcrituse kuup\u00e4eva ja Teile ei sobi uus kuup\u00e4ev, on Teil \u00f5igus lepingust taganeda ja k\u00fcsida raha tagasi. Lepingust taganemiseks tuleb teha vastavasisuline p\u00f6\u00f6rdumine korraldajale.\n\n- \nSellisel juhul tuleb p\u00f6\u00f6rduda \u00fcrituse korraldaja poole. \u00dcldjuhul on teave \u00fcrituse korraldaja kohta avaldatud nii veebilehel kui ka piletil.\n\n- \nKui kinkekaart on t\u00e4htajaline (ning see on m\u00e4rgitud kaardile), Te ei ole seda t\u00e4htaja jooksul \u00e4ra kasutanud, siis ei ole kauplejal kohustust hiljem (p\u00e4rast kinkekaardil nimetatud kuup\u00e4eva) kaarti vastu v\u00f5tta.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nSellisel juhul tuleks esimese asjana \u00fcle vaadata s\u00f5lmitud lepingu tingimused, milles on kirjas m\u00f5lema poole \u00f5igused ja kohustused (sealhulgas ka lepingu l\u00f5petamine). \u00a0Kui leiate, et lepingu j\u00e4rgi on Teil siiski \u00f5igus j\u00e4relmaksuleping ennet\u00e4htaegselt l\u00f5petada, siis saate p\u00f6\u00f6rduda lahenduse leidmiseks tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nKui inkassofirma on esitanud Teile v\u00f5lan\u00f5ude, siis soovitame p\u00f6\u00f6rduda avaldusega inkassofirma poole ning k\u00fcsida v\u00f5lan\u00f5ude alusdokumente. Kui probleemile lahendust ei leia, saate p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nKrediidiandja on kohustatud seoses tarbijakrediidiga j\u00e4rgima vastutustundliku laenamise p\u00f5him\u00f5tet. Krediidiandja v\u00f5ib tarbijaga s\u00f5lmida krediidilepingu vaid juhul, kui ta on tarbija krediidiv\u00f5imelisuse hindamise tulemusel j\u00f5udnud veendumusele, et tarbija on krediidiv\u00f5imeline. Esimese asjana on v\u00f5imalik p\u00f6\u00f6rduda laenuandja poole ja kui laenuandjaga probleemile lahendust ei leita, on v\u00f5imalik p\u00f6\u00f6rduda kohtusse.\n\n- \nTarbijal on v\u00f5imalik saata oma kaebus e-posti teel, kaupleja peab kaebusele vastama 15 p\u00e4eva jooksul.\n\n- \nOstu sooritamist v\u00f5ib t\u00f5endada mitmel erineval viisil nt ostut\u0161eki, arve, pangakonto v\u00e4ljav\u00f5tte v\u00f5i m\u00f5ne muu dokumendiga, millest n\u00e4htub tehingu sooritamise aeg ja pooled.\n\n- \nKauplejal on puuduse ilmnemisel \u00f5igus toode kas parandada v\u00f5i asendada. Kui kaupleja on puuduse parandanud ja sama(laadne) puudus ilmneb uuesti, on tarbijal \u00f5igus lepingust taganeda.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nM\u00fc\u00fcgigarantiiks on m\u00fc\u00fcja lubadus m\u00fc\u00fcdud asi garantiis etten\u00e4htud tingimustel tasuta v\u00f5i tasu eest v\u00e4lja vahetada, parandada v\u00f5i tagada muul viisil asja vastavus garantiis etten\u00e4htud tingimustele, millega antakse ostjale seaduses s\u00e4testatust soodsam seisund. Garantii andmine on kauplejale vabatahtlik. Kui kaupleja ei anna garantiid, siis tarbijal (f\u00fc\u00fcsiline isik, kes tegutseb eesm\u00e4rgil, mis ei ole seotud tema majandus- ja kutsetegevusega) on seadusest tulenevalt \u00f5igus esitada pretensioone kahe aasta jooksul.\n\n- \nGarantii andmine on vabatahtlik. Kui kaupleja ei ole andnud garantiid, siis on tarbijal ka kasutatud auto ostmisel 2-aastane pretensiooni esitamise \u00f5igus.\n\n- \nAsja asendamine t\u00e4hendab t\u00e4pselt samasuguse toote asemele andmist ehk k\u00f5ik n\u00e4itajad peavad olema samad nt v\u00e4rv, suurus, mudel jne. Te ei pea n\u00f5ustuma kinkekaardiga. Kui kauplejal ei ole v\u00f5imalik asendada t\u00e4pselt sama asjaga, siis on Teil \u00f5igus lepingust taganeda.\n\n- \nParandamise aega ei ole seaduses t\u00e4pselt defineeritud. Seega peab kaupleja asja parandama m\u00f5istliku aja jooksul. M\u00f5istlik aeg v\u00f5ib ulatuda m\u00f5nest p\u00e4evast (nt jalatsid, r\u00f5ivad) kuni \u00fche kuuni olenevalt asja olemusest ja asjaoludest.\n\n- \nKui ostetud tootel on ilmnenud puudus, siis kaupleja v\u00f5ib toote kas parandada v\u00f5i asendada. Kaupleja ei ole kohustatud koheselt raha tagastama.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nLepingulist kohustust rikkunud lepingupool peab h\u00fcvitama \u00fcksnes kahju, mida ta n\u00e4gi rikkumise v\u00f5imaliku tagaj\u00e4rjena ette v\u00f5i pidi n\u00e4gema lepingu s\u00f5lmimise ajal ning kahju h\u00fcvitamise kohustuse aluseks oleva asjaolu ja tekkinud kahju vahel peab olema p\u00f5hjuslik seos. See t\u00e4hendab, et kahjun\u00f5ude k\u00e4sitlemisel tuleb igal konkreetsel juhul v\u00e4lja selgitada, kas kahju on tekkinud, kui suur on selle ulatus ja kas kaupleja selle eest vastutab v\u00f5i mitte. Kahju t\u00f5endamise kohustus on kahjun\u00f5ude esitajal, st antud juhul tarbijal.\n\n- \nKui tarbija ei n\u00f5ustu kaupleja vastusega, siis peab ta oma n\u00f5uet t\u00f5endama. T\u00f5endada saab n\u00e4iteks vastava eriala eksperdi/spetsialisti arvamuse v\u00f5i hinnanguga. Tarbija saab oma n\u00f5ude koos eksperdi arvamusega esitada kauplejale.\n\n- \nJah. Kui teostatud parandust\u00f6\u00f6d on puudusega v\u00f5i tehtud ebakvaliteetselt, siis tuleb sellest esimesel v\u00f5imalusel ehitajale teada anda, soovitatavalt kirjalikus vormis. V\u00f5imaliku vaidluse korral saate p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.\n\n- \nTarbijavaidluste komisjonileavaneb uues vahekaardis (https://ttja.ee/tarbijavaidluste-komisjonist) saab avalduse esitada tarbija, kes on tehingu toimumist t\u00f5endavas dokumendis (nt ostut\u0161ekk, arve, arvelduskonto v\u00e4ljav\u00f5te) m\u00e4rgitud. Kui tarbija nimel soovib avalduse esitada kolmas isik, peab selleks olema tarbija volikiri.\n\n- \nAvalduse komisjonile saab esitada vaid tarbija, kes on f\u00fc\u00fcsiline isik (kes tegutseb eesm\u00e4rgil, mis ei ole seotud tema majandus- ja kutsetegevusega).", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nAvalduse saate esitada elektrooniliselt tarbijavaidluste komisjoni kodulehek\u00fclje kauduavaneb uues vahekaardis (https://ttja.ee/avalduse-esitamine) . Kui soovite avalduse esitada volikirja alusel tarbija esindajana v\u00f5i erandjuhul posti teel, v\u00f5tke \u00fchendust e-posti aadressil avaldus@komisjon.ee (mailto:avaldus@komisjon.ee) .\n\n- \nAvaldusele tuleb lisada tehingu toimumist t\u00f5endav dokument (arve, maksekorraldus, leping jms), kauplejale esitatud kaebus ja kaupleja vastus ning muud n\u00f5uet t\u00f5endavad dokumendid/fotod.\n\n- \nKui Te ei n\u00f5ustu kaupleja vastusega, siis tuleb Teil oma n\u00f5uet t\u00f5endada. Kaebuse menetlemine toimub asjas olevate kirjalike dokumentide alusel ja kui Teil ei ole v\u00f5imalik esitada dokumente, mis juhtunut kinnitaks, ei pruugi vaidluse lahendamine olla edukas.\n\n- \nTulenevalt tarbijakaitseseadusest (\u00a7 52 lg 1) on komisjoni t\u00f6\u00f6keel eesti keel. T\u00f5lgi kulud kannavad vaidlevad pooled ise.\n\n- \nVaidluse lahendamiseks tuleb lasta vaidlusalune ese \u00fcle vaadata p\u00e4deval spetsialistil (nt volitatud garantiiremondi teostaja, teine sarnaste toodete parandamisega/tootmisega tegelev ettev\u00f5tja). Kui eksperdi/spetsialisti hinnangul on tootel ilmnenud puudus tingitud tootmisdefektist v\u00f5i muust lepingutingimustele mittevastavusest, on tarbija n\u00f5ue t\u00f5endatud ning n\u00f5ue on komisjonis kaalukam ja tarbijal on \u00f5igus n\u00f5uda m\u00fc\u00fcjalt muu hulgas ka spetsialisti hinnanguga seotud kulude h\u00fcvitamist.\n\n- \n\u00dcldjuhul v\u00f5tab avalduse menetlus aega kuni 90 p\u00e4eva.\n\n- \nKui kaupleja ei t\u00e4ida komisjoni otsust, on tarbijal v\u00f5imalik p\u00f6\u00f6rduda sama vaidluse l\u00e4bivaatamiseks kohtusse.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nKaupleja kustutatakse n-\u00f6 mustast nimekirjast, kui ta on komisjoni otsuse t\u00e4itnud v\u00f5i kaupleja nimekirja kandmisest on m\u00f6\u00f6dunud \u00fcle 12 kuu.\n\n- \nTarbijakaitse ja Tehnilise J\u00e4relevalve Ametil ega tarbijavaidluste komisjonil ei ole p\u00e4devust pakkuda \u00f5igusabi kohtule vajalike menetlusdokumentide koostamisel.\n\n- \nKui vaidlus laheneb, siis saate saata e-kirja e-posti aadressile info@ttja.ee (mailto:info@ttja.ee) .\n\n- \nKorteri\u00fchistu ja selle liikmed ei ole omavahelistes suhetes kaupleja ja tarbijad tarbijakaitseseaduse \u00a0t\u00e4henduses. Mittetulundus\u00fchingu (sh korteri\u00fchistu) ja tema liikme vaidlus kuulub lahendamisele eranditult maakohtus, kui pooled ei suuda vaidluses kohtuv\u00e4list kokkulepet saavutada.\n\n- \nTarbijakaitse ja Tehnilise J\u00e4relevalve Amet ega tarbijavaidluste komisjon ei lahenda t\u00f6\u00f6lepingust tulenevaid vaidlusi. Sellisel juhul saate p\u00f6\u00f6rduda T\u00f6\u00f6inspektsiooniavaneb uues vahekaardis (https://www.ti.ee/et) poole.\n\n- \nTarbijakaitse ja Tehnilise J\u00e4relevalve Ametil ega tarbijavaidluste komisjonil ei ole p\u00e4devust lahendada \u00fc\u00fcrilepingust tulenevaid vaidlusi. Soovitame uurida, kas \u00fc\u00fcritava pinna asukohas on olemas tegutsev \u00fc\u00fcrikomisjon. Kui seal ei ole \u00fc\u00fcrikomisjoni loodud, on v\u00f5imalik p\u00f6\u00f6rduda oma \u00f5iguste kaitseks kohtu poole.\n\n- \nTarbijavaidluste komisjon ei lahenda vaidlusi, mis on seotud tervishoiuteenusega. Tervishoiuteenuse osutamisel tekkinud probleemide ja eriarvamuste lahendamisega tegelevad:", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- tervishoiuteenuse osutaja;\n- Eesti Haigekassaavaneb uues vahekaardis (https://www.haigekassa.ee/) , kes kontrollib haigekassa ja tervishoiuteenuse osutaja vahelise lepingu t\u00e4itmist (arstiabi j\u00e4rjekorrad, rahalised suhted arstiabi osutajatega);\n- Terviseametiavaneb uues vahekaardis (https://www.terviseamet.ee/et) j\u00e4relevalve osakond, kes kontrollib ja hindab tervishoiuteenuse osutamise n\u00f5uetekohasust ehk vastavust \u00f5igusaktidele;\n- Sotsiaalministeeriumavaneb uues vahekaardis (https://www.sm.ee/et) , kes korraldab tervishoiuteenuse kvaliteedi eksperthindamist, kus antakse s\u00f5ltumatu hinnang patsiendile osutatud tervishoiuteenuse sisulisele kvaliteedile.\n\n- \nKui kahju tekitamine on kindlaks tehtud, kuid kahju t\u00e4pset suurust ei saa kindlaks teha, sealhulgas ka mittevaralise kahju tekitamise ja tulevikus tekkiva kahju korral, otsustab h\u00fcvitise suurus vaid kohus. Seega tuleb moraalse kahju h\u00fcvitamiseks p\u00f6\u00f6rduda kohtusse.\n\n- \nLiikluskindlustusega seotud k\u00fcsimustega soovitame p\u00f6\u00f6rduda Eesti Liikluskindlustuse Fondiavaneb uues vahekaardis (https://www.lkf.ee/et) poole.\n\n- \nTarbijavaidluste komisjoni sekretariaat j\u00e4tab avalduse menetlusse v\u00f5tmata, kui tarbija vastaspoole suhtes on algatatud pankroti- v\u00f5i likvideerimismenetlus.\n\n- \nEesti Vabariigis on vaba hinnapoliitika ning Tarbijakaitse ja Tehnilise J\u00e4relevalve Ametil ei ole p\u00e4devust sekkuda ettev\u00f5tete hindade kujundamisse.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nTarbijakaitse ja Tehnilise J\u00e4relevalve Ametil ega tarbijavaidluste komisjonil ei ole p\u00e4devust teostada j\u00e4relevalvet ettev\u00f5tte t\u00f6\u00f6tajate k\u00e4itumise \u00fcle v\u00f5i muul moel hinnata kaupleja t\u00f6\u00f6tajate k\u00e4itumise otstarbekust v\u00f5i sobivust teenindusolukorras. Te peaksite ise andma tagasisidet kaupleja esindajale vahetult erinevate p\u00f6\u00f6rdumiste vormis. See v\u00f5imaldab kauplejal sisse viia vajalikke muutusi/muudatusi, et tagada parem klienditeenindus.\n\n- \nToidu kvaliteediga seotud k\u00fcsimused on reguleeritud erinevate seadustega, milliste t\u00e4itmise \u00fcle on j\u00e4relevalve teostamise p\u00e4devus P\u00f5llumajandus- ja Toiduametil. Probleemide korral saab p\u00f6\u00f6rduda P\u00f5llumajandus-\u00a0ja Toiduametiavaneb uues vahekaardis (https://pta.agri.ee/) poole.\n\n- \nElektrooniliste kontaktandmete kasutamist otseturunduses reguleerib elektroonilise side seadus. Esimese asjana saab p\u00f6\u00f6rduda reklaami saatja poole. Kui reklaamide saatmine j\u00e4tkub, siis teavitada Andmekaitse Inspektsiooniavaneb uues vahekaardis (https://www.aki.ee/et) .\n\n- \nKui on tekkinud olukord, kus ei ole v\u00f5imalik tasuda k\u00f5iki v\u00f5etud kohustusi, siis esimese asjana tuleks p\u00f6\u00f6rduda laenuandja poole. V\u00f5imalusel v\u00f5tta \u00fchendust ka v\u00f5lan\u00f5ustajaga. Rohkem infot leiate siitavaneb uues vahekaardis (https://www.tallinn.ee/Teenus-Volanoustamine) .\n\n- \nKui on pretensioon silmaarstile, siis Tarbijakaitse ja Tehnilise J\u00e4relevalve Ametil ega tarbijavaidluste komisjonil ei ole p\u00e4devust aidata. Kui probleem on optometristiga, siis on tarbijal v\u00f5imalik p\u00f6\u00f6rduda tarbijavaidluste komisjoniavaneb uues vahekaardis (https://ttja.ee/tarbijavaidluste-komisjonist) poole.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nEsimese asjana soovitame sellest teada anda bussifirmale ja kui probleem on korduv, saate teavitada \u00dchistranspordikeskustavaneb uues vahekaardis (https://www.mnt.ee/et/uhistransport/uhistranspordikeskuste-kontaktid) .\n\n- \nKuna lepingu postiteenuse osutajaga on s\u00f5lminud paki saatja, siis peab probleemide korral suhtlema postifirmaga tema. Kui tekkinud probleem ei lahene, siis on juhtunust v\u00f5imalik teada anda Konkurentsiametileavaneb uues vahekaardis (https://www.konkurentsiamet.ee/et) .\n\n- \nTarbijakaitse ja Tehnilise J\u00e4relevalve Amet saab tarbijatele osutada teenuseid, mille t\u00e4itmine on ametile m\u00e4\u00e4ratud tarbijakaitseseadusega. Amet ei osuta tarbijatele lepingute \u00fclevaatamise ja nendele hinnangu andmisega seotud \u00f5igusn\u00f5ustamist.", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- \nVee- ja kanalisatsiooniteenuse hinna kohta saab selgitusi anda vastava hinna kehtestanud kohalik omavalitsus ja ka Konkurentsiamet. Konkurentsiametavaneb uues vahekaardis (https://www.konkurentsiamet.ee/et) koosk\u00f5lastab hinnad ning \u00a0teeb riiklikku j\u00e4relevalvet \u00fchisveev\u00e4rgi ja \u2013kanalisatsiooniseaduses ning selle alusel kehtestatud \u00f5igusaktides s\u00e4testatud n\u00f5uete t\u00e4itmise \u00fcle.\nTarbijahariduse videosari\nNeljas huumoriga v\u00fcrtsitatud videos on toodud n\u00e4iteid t\u00fc\u00fcpilistest olukordadest, millega keskmine tarbija v\u00f5ib silmitsi seista.\nS\u00f5pradele saab t\u00f5esti \u00f6elda, et oled Pariisis ja see on iseenesest t\u00f5si.. aga kui tegelikult j\u00f5uad soovitud sihtkoha ehk Prantsusmaa pealinna asemel hoopis L\u00e4\u00e4ne-Virumaal asuvasse k\u00fclla, siis peab paraku Eiffeli asemel tegema selfisid k\u00f5rgepingemasti taustal.\nProbleemi tekkimisel p\u00f6\u00f6rdu k\u00f5igepealt kirjalikult kaupleja poole ja kui kokkuleppele ei j\u00f5ua, aitab vaidluse lahendada tarbijavaidluste komisjonavaneb uues vahekaardis (https://ttja.ee/tarbijavaidluste-komisjonist) .\nKodust eemal reisides on k\u00f5ikv\u00f5imalikud ootamatused kerged tekkima. Abiks ei pruugi olla ka teenindav personal, kellest on vahel \u00fcpris keeruline aru saada.\nEt sellist pentsikut olukorda v\u00e4ltida, saab iga\u00fcks enne ostu sooritamist teha vajaliku taustauuringu:", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}, {"content": {"chunk": "- Uuri kaupleja kodulehte: kas tegemist on juriidilise isikuga, on seal olemas kontaktandmed ning viited tagastamisele ja pretensioonide esitamisele;\n- Vajadusel guugelda, kas \u00fcldse selle riigi kaupleja vastu saab TTJA aidata ja millise riigi seadused talle kehtivad;\n- Vaata ka musta nimekirjaavaneb uues vahekaardis (https://ttja.ee/must-nimekiri) .\nViimati uuendatud 01.04.2024", "imgurl": "", "title": "Tarbijaharidus | Tarbijakaitse ja Tehnilise J\u00e4relevalve Amet", "description": "Pidev tarbijate harimine ja ennetava sisuga teavitust\u00f6\u00f6 on Eesti tarbimiskultuuri arengu seisukohalt oluline.", "source_url": "https://ttja.ee/tarbijaharidus"}}]