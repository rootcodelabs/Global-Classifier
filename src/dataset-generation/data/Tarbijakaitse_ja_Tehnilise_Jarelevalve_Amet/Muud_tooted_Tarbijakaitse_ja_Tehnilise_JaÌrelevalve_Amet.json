[{"content": {"chunk": "N\u00f6\u00f6ppatareid on m\u00fcndisuurused patareid, mida sisaldavad paljud majapidamistooted, n\u00e4iteks m\u00e4nguasjad, kalkulaatorid, autouste lukustuspuldid, teleripuldid, kuulmisabivahendid, k\u00f6\u00f6gi-ja vannitoakaalud, lugemislambid, led k\u00fc\u00fcnlad, r\u00e4\u00e4kivad ja laulvad raamatud ning \u00f5nnitluskaardid.\nPaljude selliste toodete patareisahtlid on kergesti avatavad ja enamik inimesi ei tea, milliseid riske see v\u00f5ib endaga kaasa tuua.\n\n- Vaata t\u00e4psemalt, kuidas n\u00f6\u00f6ppatareisid ohutult kasutada:\n\n- Allaneelamisel v\u00f5ivad n\u00f6\u00f6ppatareid p\u00f5hjustada m\u00e4rkimisv\u00e4\u00e4rseid vigastusi v\u00f5i surma.\n- N\u00f6\u00f6ppatareid v\u00f5ivad sattuda laste suhu ja hingamisteedesse. \u00a0 Allaneelamisel ja s\u00fcljega kokkupuutel tekib elektrivool, mis kutsub esile keemilise reaktsiooni. See v\u00f5ib s\u00f6\u00f6gitoru juba paari tunni jooksul tugevalt kahjustada.\n- S\u00f6\u00f6vitus v\u00f5ib s\u00fcveneda isegi peale patarei eemaldamist ning ravi v\u00f5ib h\u00f5lmata torukaudset toitmist ja hingamist ning mitmeid operatsioone.\n\n- Allaneelatud patarei v\u00f5ib ohustada v\u00e4ikelapse eluavaneb uues vahekaardis (https://www.16662.ee/est/mrgistusriskid/muergistusohud-patareidest/)\n- M\u00fcrgistusteabekeskus tel. 16662avaneb uues vahekaardis (https://www.16662.ee/)", "imgurl": "", "title": "Muud tooted | Tarbijakaitse ja Tehnilise J\u00e4relevalve Amet", "description": "Sellel lehel saad l\u00e4hemalt tutvuda teabega, mida oleks kasulik erinevate toodete puhul j\u00e4lgida.", "source_url": "https://ttja.ee/ariklient/ohutus/tooted-teenused/muud-tooted"}}, {"content": {"chunk": "- Hoidke n\u00f6\u00f6ppatareid laste vaate- ja ulatusv\u00e4ljast eemal.\n- P\u00f6\u00f6rake t\u00e4helepanu tarbeesemetes kasutatavate n\u00f6\u00f6ppatareide ohtlikkust kirjeldavatele hoiatussiltidele.\n- Veenduge, et n\u00f6\u00f6ppatareisid sisaldavad tooted oleks sellise kujuga, mis ei v\u00f5imalda lastel patareidele lihtsalt ligi p\u00e4\u00e4seda v\u00f5i patareisahtel oleks t\u00f6\u00f6riistaga avatav.\n- Kontrollige seadmeid regulaarselt ja veenduge, et patareisahtlid on korralikult suletud.\n- Viige kasutatud n\u00f6\u00f6ppatareid kogumispunkti v\u00f5i kauplusesse tagasi. T\u00fchjad patareid v\u00f5ivad endiselt olla ohtlikud.\n- Kui teil on kahtlus, et laps on n\u00f6\u00f6ppatarei alla neelanud, p\u00f6\u00f6rduge viivitamatult haigla erakorralise meditsiini osakonda. \u00c4rge laske lapsel s\u00fc\u00fca, juua ega kutsuge oksendamist ise esile.\nVideod: N\u00f6\u00f6ppatareid\nN\u00f6\u00f6ppatareide ohutu kasutamine\nVaata videot (https://www.youtube.com/watch?v=nwLLFJUcphw)\nKuidas v\u00e4ltida \u00f5nnetusi n\u00f6\u00f6ppatareidega?\nVaata videot (https://www.youtube.com/watch?v=MurYuc0P-9c)\nKust leida n\u00f6\u00f6ppatareisid ja miks need v\u00f5ivad ohtlikud olla?\nVaata videot (https://www.youtube.com/watch?v=_RVseejE-1I)\nTulemasina ohutusn\u00f5udedavaneb uues vahekaardis (https://www.riigiteataja.ee/akt/13358766)\nVaata Euroopa Komisjoni poolt loodud klippe toodete ohutusest, millist ohtu v\u00f5ivad endast kujutada:", "imgurl": "", "title": "Muud tooted | Tarbijakaitse ja Tehnilise J\u00e4relevalve Amet", "description": "Sellel lehel saad l\u00e4hemalt tutvuda teabega, mida oleks kasulik erinevate toodete puhul j\u00e4lgida.", "source_url": "https://ttja.ee/ariklient/ohutus/tooted-teenused/muud-tooted"}}, {"content": {"chunk": "- tulemasinadavaneb uues vahekaardis (https://www.youtube.com/watch?v=7dkumirclyE)\n- toitu imiteerivate tootedavaneb uues vahekaardis (https://www.youtube.com/watch?v=xwYc0f5hJAU)\n- lasteriidedavaneb uues vahekaardis (https://www.youtube.com/watch?v=aE5yedWI4co)\n- lastek\u00e4rudavaneb uues vahekaardis (https://www.youtube.com/watch?v=JN_Bs7VUjIs)\n- \nViimati uuendatud 18.10.2022", "imgurl": "", "title": "Muud tooted | Tarbijakaitse ja Tehnilise J\u00e4relevalve Amet", "description": "Sellel lehel saad l\u00e4hemalt tutvuda teabega, mida oleks kasulik erinevate toodete puhul j\u00e4lgida.", "source_url": "https://ttja.ee/ariklient/ohutus/tooted-teenused/muud-tooted"}}]