[{"content": {"chunk": "Rahvusvahelise Telekommunikatsiooni Liidu (ITU)avaneb uues vahekaardis (https://www.itu.int/en/Pages/default.aspx) soovitus ITU-R M.2083avaneb uues vahekaardis (https://www.itu.int/dms_pubrec/itu-r/rec/m/R-REC-M.2083-0-201509-I!!PDF-E.pdf) toob v\u00e4lja kolm p\u00f5hilist arengusuunda mobiilside tehnoloogia arengute jaoks:", "imgurl": "", "title": "5G | Tarbijakaitse ja Tehnilise J\u00e4relevalve Amet", "description": "5G ehk mobiilside tehnoloogia viies generatsioon aitab luua kiiremaid \u00fchendusi j\u00e4rjest suuremate andmemahtude edastamiseks ning v\u00f5imaldab v\u00e4lja arendada asjade internetti.", "source_url": "https://ttja.ee/eraklient/side-ja-meediateenused/raadioside/5g"}}, {"content": {"chunk": "- suurendatud andmesidekiirus ( , eMBB),\n- tagatud ajakriitiline reaalajas\u00fcsteemide andmeside ( , URLLC),\n- suurearvuline v\u00e4ikeseadmete kommunikatsioon ( , mMTC).\nl\u00f5ppes avalik konkurss 5G sagedusalas 3410-3800 MHz. Kokku osales konkursil neli sideettev\u00f5tjat Telia Eesti AS, Elisa Eesti AS, Tele2 Eesti AS ja BITE LIETUVA UAB. Esimese sagedusloa enampakkumise v\u00f5itis Elisa Eesti AS, teise Telia Eesti AS ja kolmanda ehk viimase sagedusloa Tele2 Eesti AS.\nSagedusloa omanikul on kohustus kahe aasta jooksul arvates sagedusloa saamisest \u00fcle Eesti paigaldatud ja aktiveeritud minimaalselt 200 tugijaama, millest 100 tugijaama v\u00f5ivad asuda Harju maakonnas, kuid igas maakonnas peab asuma v\u00e4hemalt viis tugijaama.\nl\u00f5ppes avalik konkurss 5G sagedusalas 694\u2013790 MHz. Kokku osales konkursil kolm sideettev\u00f5tjat \u2013 Elisa Eesti AS, Tele2 Eesti AS ja Telia Eesti AS. K\u00f5ik osalejad v\u00f5itsid endale kaks sagedusluba.\nSagedusloa omanikul on kohustus arvates sagedusloa saamisest teha sideteenus k\u00e4ttesaadavaks kahe aasta jooksul v\u00e4hemalt 50% ulatuses ning nelja aasta jooksul v\u00e4hemalt 95% ulatuses igas maakonnas, v\u00e4lja arvatud Ida-Viru, J\u00f5geva, Tartu, P\u00f5lva ja V\u00f5ru maakondades. Nendes maakondades ei ole t\u00e4na kehtivate Venemaa televisiooniringh\u00e4\u00e4lingu piirangute t\u00f5ttu v\u00f5imalik samasugust katvust tagada. Konkursi v\u00f5itjatel ei ole k\u00fcll kohustust nimetatud maakondades 95% katvust tagada, kuid v\u00f5rkude ehitamine on siiski v\u00f5imalik ning 5G levi saab t\u00e4iendavalt tagada ka teiste sagedusaladega.", "imgurl": "", "title": "5G | Tarbijakaitse ja Tehnilise J\u00e4relevalve Amet", "description": "5G ehk mobiilside tehnoloogia viies generatsioon aitab luua kiiremaid \u00fchendusi j\u00e4rjest suuremate andmemahtude edastamiseks ning v\u00f5imaldab v\u00e4lja arendada asjade internetti.", "source_url": "https://ttja.ee/eraklient/side-ja-meediateenused/raadioside/5g"}}, {"content": {"chunk": "Sagedusala 694\u2013790 MHz sobib k\u00f5ige paremini suurema katvuse saavutamiseks, n\u00e4iteks maapiirkondasse parema levi viimiseks, kuna madalamad sagedused levivad kaugemale kui k\u00f5rgemad sagedused.\nSagedusala 694-790 MHz sagedusloa omanike esitatud levikaardid 2024. a s\u00fcgise seisuga (kaardid ei kajasta levi Ida-Viru, J\u00f5geva, Tartu, P\u00f5lva ja V\u00f5ru maakondades):", "imgurl": "", "title": "5G | Tarbijakaitse ja Tehnilise J\u00e4relevalve Amet", "description": "5G ehk mobiilside tehnoloogia viies generatsioon aitab luua kiiremaid \u00fchendusi j\u00e4rjest suuremate andmemahtude edastamiseks ning v\u00f5imaldab v\u00e4lja arendada asjade internetti.", "source_url": "https://ttja.ee/eraklient/side-ja-meediateenused/raadioside/5g"}}, {"content": {"chunk": "Levikaardid on koostatud arvestades referentssignaali vastuv\u00f5etud v\u00f5imsuse ( ) nivood -110 dBm.\nl\u00f5ppes avalik konkurss 5G sagedusalas 24.7-27.1 GHz. Kokku osales konkursil kolm sideettev\u00f5tjat \u2013 Elisa Eesti AS, Tele2 Eesti AS ja Telia Eesti AS. K\u00f5ik osalejad v\u00f5itsid endale kaks sagedusluba.\nSagedusala 26 GHz sobib k\u00f5ige paremini kasutamiseks tiheasustusega piirkondades, kuna kasutatav sagedusriba on piisavalt suur, et v\u00f5imaldada suurel hulgal inimestel korraga tarbida kiiret andmeside\u00fchendust. Selle sagedusala suured kiirused ja madal viiteaeg on teerajajaks nii ises\u00f5itvatele autodele kui ka reaalajas toimivatele teenustele.\nInfo avalikest konsultatsioonidest ning konkurssidest nendele sagedusaladele leiate siit (/ariklient/ametist/avalikud-konkursid/sageduskonkursid) .\nHuvitavat lugemist:\nViimati uuendatud 28.01.2025", "imgurl": "", "title": "5G | Tarbijakaitse ja Tehnilise J\u00e4relevalve Amet", "description": "5G ehk mobiilside tehnoloogia viies generatsioon aitab luua kiiremaid \u00fchendusi j\u00e4rjest suuremate andmemahtude edastamiseks ning v\u00f5imaldab v\u00e4lja arendada asjade internetti.", "source_url": "https://ttja.ee/eraklient/side-ja-meediateenused/raadioside/5g"}}]