[{"content": {"chunk": "Ehitised peavad tervikuna ja eraldi osadena sobima kavandatud kasutusotstarbeks, v\u00f5ttes eelk\u00f5ige arvesse ehitiste olelusringi kestel neis viibivate inimeste tervist ja ohutust. Arvestades tavalist hooldust, peavad ehitustooted vastama j\u00e4rgmistele ehitistele esitatavatele p\u00f5hin\u00f5uetele majanduslikult otstarbeka kasutusaja jooksul.\n\n- Struktuuri terviklikkus\n- Tuleohutus\n- Kaitse tervist ja h\u00fcgieenitingimusi kahjustava m\u00f5ju eest\n- Ohutus ja ligip\u00e4\u00e4setavus\n- Helil\u00e4bilaskvus ja akustilised omadused\n- Energiat\u00f5husus ja soojuskasutus\n- Heitmete sattumine ehitistest v\u00e4liskeskkonda\n- Loodusvarade s\u00e4\u00e4stev kasutamine ehitistes\n\n- \nEuroopa Parlamendi ja n\u00f5ukogu m\u00e4\u00e4rusest (EL) nr 2024/3110 (CPR)\n- \nEuroopa Parlamendi ja n\u00f5ukogu m\u00e4\u00e4rusest (EL) nr 305/2011 (CPR)\n- \nToote n\u00f5uetele vastavuse seadusest (TNVS) ning selle alusel kehtestatud \u00f5igusaktidest", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- J\u00f5ustus 07.01.2025 ja kohaldatakse liikmesriikides alates 08.01.2026 ning sellega muutub kehtetuks vana m\u00e4\u00e4rus 305/2011.\n- Minnakse \u00fcle digitaalsetele tootepassidele, mis v\u00e4hendab halduskoormust ja lihtsustab j\u00e4relevalvet.\n- Ehitustoodete v\u00e4ljat\u00f6\u00f6tamisel tuleb seada esikohale v\u00f5imalus tooteid parandada ja taaskasutada, tagades seejuures v\u00f5imalikult pikk toote kasutusiga.\n- Tootjatel tuleb lisaks toote toimivusele hakata deklareerima toodete m\u00f5ju kliimale ja keskkonnale.\n- Senise toimivusdeklaratsiooni asemel v\u00f5etakse kasutusele toimivus- ja vastavusdeklaratsioon\n- Lisan\u00f5uded veebip\u00f5histele kauplemiskohtadele ja ekspediitorteenuse pakkujatele.\n- Euroopa Komisjon v\u00f5ib vajadusel valdkonna toimise huvides ise kehtestada toodetele tehnilisi n\u00f5udeid.\n\n- Kaotab kehtivuse 8.01.2026.\n- m\u00e4\u00e4rusest 305/2011 j\u00e4\u00e4vad kuni 8.01.2040 kehtima j\u00e4rgmised artiklid:", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- 2 \u2013 M\u00f5isted\n- 4 \u2013 Toimivusdeklaratsioon\n- 5 \u2013 Toimivusdeklaratsiooni koostamise erandid\n- 6 \u2013 Toimivusdeklaratsiooni sisu\n- 7 \u2013 Toimivusdeklaratsooni lisamine\n- 8 \u2013 \u00dcldp\u00f5him\u00f5tted ja CE-m\u00e4rgise kasutamine\n- 9 \u2013 CE-m\u00e4rgise kinnitamise eeskirjad ja tingimused\n- 11 \u2013 Tootjate kohustused\n- 12 \u2013 Volitatud esindajad\n- 13 \u2013 Importijate kohustused\n- 14 \u2013 Levitajate kohustused\n- 15 \u2013 Juhtumid, millal tootjate kohustusi kohaldatakse importijate ja levitajate suhtes\n- 16 \u2013 Ettev\u00f5tjate tuvastamine\n- 17 \u2013 \u00dchtlustatud standardid\n- 18 \u2013 Ametlikud vastuv\u00e4ited\u00fchtlustatud standarditele\n- 27 \u2013 Toimivustasemed v\u00f5i -klassid\n- 28 \u2013 Toimivuse p\u00fcsimuse hindamine ja kontrollimine\n- 36 \u2013 Asjakohase tehnilise dokumentatsiooni kasutamine\n- 37 \u2013 Lihtsustatud menetluse kasutamine mikroettev\u00f5tjate poolt\n- 38 \u2013 Muud lihtsustatud menetlused\n- 39 - Teavitamine\n- 40 \u2013 Teavitavad ametiasutused\n- 47 \u2013 Teavitamise taotlus\n- 48 \u2013 Teavitamise menetlus\n- 49 \u2013 Identifitseerimisnumber ja teavitatud asutuste loetelud\n- 52 \u2013 Teavitatud asutuste tegevusalased kohustused\n- 53 \u2013 Teavitatud asutuste teabekohustused\n- 55 \u2013 Teavitatud asutuste koordineerimine\n- 60 \u2013 Delegeeritud \u00f5igusakid\n- 61 \u2013 Delegeeritud volituste rakendamine\n- 62 \u2013 Delegeerimise tagasiv\u00f5tmine\n- 63 \u2013 Delegeeritud \u00f5igusaktide suhtes vastuv\u00e4idete esitamine\n- 64 - Komitee\n- Lisa III - TOIMIVUSDEKLARATSIOON\n- Lisa IV - TEHNILISE HINDAMISE ASUTUSTE TOOTEVALDKONNAD JA NEILE ESITATAVAD N\u00d5UDED", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "Euroopa Parlamendi ja n\u00f5ukogu m\u00e4\u00e4ruse nr 2024/3110 kohaselt koostab tootja toote kohta, mis on h\u00f5lmatud \u00fchtlustatud standardiga, toote turule laskmisel toimivus- ja vastavusdeklaratsiooni ning kinnitab tootele CE-m\u00e4rgise. Selle aluseks on toote n\u00f5uetele vastavuse t\u00f5endamine, mille n\u00f5uded on toodud kehtivas \u00fchtlustatud tehnilises normis.\nToote n\u00f5uetele vastavuse t\u00f5endamiseks vajalikud toimingud on leitavad m\u00e4\u00e4ruse EL nr 2024/3110 lisast IX, milles on selgitus tootestandardi lisas ZA leitavatele toote toimivuse p\u00fcsivuse hindamise ja kontrollimise s\u00fcsteemidele.\nHarmoneeritud standardite nimekiri on leitav Euroopa Liidu Teatajast \u00a0ja vastavad akrediteeritud asutused on leitavad NANDO andmebaasist.\nTeave ehitamisel kasutatud ehitustoodetest ja \u2013materjalidest peab olema kajastatud ehitusdokumentides, mis peavad v\u00f5imaldama saada ehitise kasutamiseks ning selle kontrollimiseks asjakohast teavet ehitisest ja ehitamisest.\n\nToote n\u00f5uetele vastavuse t\u00f5endamiseks vajalikud toimingud on leitavad m\u00e4\u00e4ruse \u00a0nr 2024/3110 lisast IX, milles on selgitus tootestandardi lisas ZA leitavatele toote toimivuse p\u00fcsivuse hindamise ja kontrollimise s\u00fcsteemidele.\nIga p\u00f5hiomaduse suhtes kohaldatava toimivuse p\u00fcsivuse hindamise ja kontrollimise s\u00fcsteemi puhul v\u00f5ib osutuda vajalikuks, et teada antud asutus (teavitatud asutus) t\u00e4idaks teatavad lisa\u00fclesanded. J\u00e4rgmises tabelis on esitatud \u00fclesanne, mis Teil ja teada antud asutusel tuleb s\u00f5ltuvalt toimivuse p\u00fcsivuse hindamise ja kontrollimise s\u00fcsteemist t\u00e4ita.\nM\u00e4\u00e4ruse 2024/3110 j\u00f5ustumisega lisandub juba eelnevalt kasutusel olnud AVCP s\u00fcsteemidele\n\n\n-", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- hindab toote toimivust sisendv\u00e4\u00e4rtuste kohta andmete kogumise, eelduste ja modelleerimise alusel;\n- teostab tehase tootmisohjet.\n- asutus teeb otsuse valideerimisaruande v\u00e4ljaandmise, piiramise, peatamise v\u00f5i kehtetuks tunnistamise kohta.\nKui k\u00f5ik Teie toote omadused kuuluvad toimivuse p\u00fcsivuse hindamise ja kontrollimise s\u00fcsteemi 4 alla, ei ole Teil lepingut teavitatud asutusega vaja. Kui need kuuluvad s\u00fcsteemi 3 alla, peab Teie toodet katsetama teavitatud asutus (k\u00e4esoleval juhul teavitatud labor), mis v\u00f5ib iga p\u00f5hiomaduse puhul olla erinev. Kui need kuuluvad s\u00fcsteemi 1, 1+ v\u00f5i 2+ alla, teeb teavitatud asutus hindamisel Teiega koost\u00f6\u00f6d ning t\u00e4idab teatavad \u00fclesanded Teie tootmisettev\u00f5ttes, nii et parim lahendus on tavaliselt leping \u00fcksnes \u00fche teavitatud asutusega, kes t\u00e4idaks k\u00f5iki \u00fclesandeid.\nTootmisohje s\u00fcsteem kajastab tehnilist dokumentatsiooni, milles kirjeldatakse k\u00f5iki n\u00f5utava toimivuse p\u00fcsivuse hindamise ja kontrollimise s\u00fcsteemiga seotud asjakohaseid elemente.\nTehase tootmisohje peab tagama toote pideva vastavuse tehnilisele kirjeldusele ja m\u00e4\u00e4ratletud n\u00f5uetele.\nK\u00f5ik tootja rakendatud p\u00f5him\u00f5tted, juhendid ja n\u00f5uded peavad olema s\u00fcsteemselt dokumenteeritud kirjalike tegevuskavade ja protseduuride kujul. Dokumentatsioon peab tagama s\u00fcsteemi \u00fcldise arusaadavuse ja v\u00f5imaldama saavutada toote pideva n\u00f5uetele vastavuse ning sisekontrolli efektiivse toimimise.", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "Eestis teeb ehitustoodete turuj\u00e4relevalvet Tarbijakaitse ja Tehnilise J\u00e4relevalve Amet. Tootjate tootmisohje sertifitseerimisega tegelevad teada antud asutused. Eestis tegutsevad teada antud asutused on KIWA Estonia O\u00dc, Teede Tehnokeskus AS, Tallinna Tehnika\u00fclikooli Sertifitseerimisasutus, T\u00dcV Eesti O\u00dc, Insenerib\u00fcroo Vahter & Hendrikson O\u00dc ja NCS Estonia O\u00dc.", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- tootja tootmisohje s\u00fcsteem vastab standardi n\u00f5uetele;\n- tootja tegeliku tehnoloogilise protsessi elemendid vastavad tootmisohje s\u00fcsteemi dokumentatsioonile;\n- tootmisel on pidev sisekontrollis\u00fcsteem, mis tagab deklaratsioonis m\u00e4\u00e4ratletud omadustega toote tootmise;\n- sisekontrolli katsetuste l\u00e4biviimiseks kasutatav personal, ruumid, metoodika ja katseseadmed vastavad n\u00f5uetele;\n- tootjal on toodete tehniline dokumentatsioon (katseprotokollid, deklaratsioonid, saatedokumendid);\n- tootjal on tootmisseadmete tehnilist seisukorda ja tehnohooldust puudutavad dokumendid;\n- sisekontrolli katsetulemused on vastavuses deklaratsioonides fikseeritud tehnilistele n\u00e4itajatele;\n- tehnilised n\u00e4itajad s\u00e4ilivad toodete ladustamisel ja v\u00e4ljastamisel;\n- tootjal on s\u00e4testatud toote mittevastavuse korral rakendatavad meetmed;\n- tootja omab kehtivat teavitatud asutuse v\u00e4ljastatud tootmisohje sertifikaati (s\u00fcsteemi 2+ korral).\nKui ehitustoode on h\u00f5lmatud \u00fchtlustatud standardiga v\u00f5i on vastavuses selle kohta v\u00e4lja antud Euroopa tehnilise hinnanguga, koostab tootja sellise toote turule laskmisel toimivus- ja vastavusdeklaratsiooni.\nM\u00e4\u00e4rusega 2024/3110 tuleb toimivusdeklaratsiooni asemel kasutusele , kuna lisaks toimivusomadustele tuleb tootjatel deklareerida ka oma toote vastavust ohutus- ja keskkonnan\u00f5uetele.\nDeklaratsiooni koostamisega v\u00f5tab tootja endale vastutuse ehitustoote eest deklareeritud toimivusele ja vastavusele. Kui puuduvad vastupidist t\u00f5endavad objektiivsed andmed, eeldatakse, et tootja koostatud deklaratsioon on t\u00e4pne ja usaldusv\u00e4\u00e4rne.", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "Deklaratsioonis v\u00e4ljendatakse ehitustoodete toimivust seoses nende toodete p\u00f5hiomadustega vastavalt asjakohastele \u00fchtlustatud tehnilistele kirjeldustele (standard , Euroopa tehniline hinnang v\u00f5i Komisjoni poolt rakendusaktiga kehtestatud juhend).\nToimivus- ja vastavusdeklaratsioon koostamisel tuleks l\u00e4htuda El m\u00e4\u00e4ruse 2024/3110 \u00a0lisas V esitatud n\u00e4idisest ja juhendist.", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- toimivus- ja vastavusdeklaratsioon;\n- \u00fcldine tooteteave, kasutusjuhend ja ohutusteave asjaomase liikmesriigi kindlaks m\u00e4\u00e4ratud keeles;\n- Info kasutusotstarbe, menetluste, s\u00fcsteemide ja keskkonnakestlikkuse kohta;\n- Info, ja dokumendid, kui on kasutatud lihtsustatud menetlust;\n- Keskkonnakestlikkuse m\u00e4rgis;\n- Kordumatu tunnus;\n- Muude \u00f5igusaktidega n\u00f5utud dokumendid\n- Toote komponentide digipassid\nTootjad s\u00e4ilitavad toote tehnilist dokumentatsiooni ja toimivusdeklaratsiooni k\u00fcmne aasta jooksul p\u00e4rast ehitustoote turule laskmist.\n\nToote n\u00f5uetele vastavuse hindamise p\u00f5hireeglid tulenevad Euroopa Parlamendi ja N\u00f5ukogu m\u00e4\u00e4rusest nr 305/2011 ja seda asendavast m\u00e4\u00e4rusest 2024/3110, millega s\u00e4testatakse ehitustoodete \u00fchtlustatud turustustingimused. Ehitustooteid ei tohi turule lasta kui need pole \u00f5igusaktide kohaselt hinnatud.\n\nToote n\u00f5uetele vastavuse seadusega vastu v\u00f5etud m\u00e4\u00e4rused nr 49 ( Ehitusmaterjalidele ja \u2013toodetele esitatavad n\u00f5uded ja nende n\u00f5uetele vastavuse t\u00f5endamise kordavaneb uues vahekaardis (https://www.riigiteataja.ee/akt/119022019005?leiaKehtiv) ) \u00a0ja 74 ( Tee-ehitusmaterjalidele ja \u2013toodetele esitatavad n\u00f5uded ja nende n\u00f5uetele vastavuse t\u00f5endamise kordavaneb uues vahekaardis (https://www.riigiteataja.ee/akt/119022019034?leiaKehtiv) ) kehtestavad ehitustoodetele n\u00f5uded ja nendele n\u00f5uetele vastavuse t\u00f5endamise korra ning turuj\u00e4relevalveasutuse, kes teeb turuj\u00e4relevalvet nende n\u00f5uete t\u00e4itmise \u00fcle.\n\n- Majandus- ja kommunikatsiooniministri m\u00e4\u00e4rus nr 49 reguleerib j\u00e4rgnevate ehitustoodete n\u00f5udeid:", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}, {"content": {"chunk": "- L\u00e4biviigumaterjal ja vuugit\u00e4itematerjal\n- Tulet\u00f5kkeavat\u00e4ide ja tulet\u00f5kkesein\n- Avat\u00e4ide ja rippfassaad\n- Tulet\u00f5kkev\u00e4rv, - v\u00f5\u00f5p ja -mastiks\n- Betoonisegu\n- T\u00e4itematerjal\n- M\u00fc\u00fcrikivi\n- Majandus- ja taristuministri m\u00e4\u00e4rus nr 74 reguleerib j\u00e4rgnevate avalikel teedel kasutatavate tee-ehitustoodete n\u00f5udeid:\n\n- T\u00e4itematerjalid\n- Bituumensideained\n- Asfaltsegud ja bituumenmakadam\n- Pindamine\n- Geotekstiilid ja-t\u00f5kked\n- Liikluskorraldusvahendid\n- H\u00fcdroisolatsioonimaterjalid\n- Sillutus- ja \u00e4\u00e4rekivid\n- Betoonisegu\n- Liiklusm\u00fcra t\u00f5kked\n- Materjal teede aluste stabiliseerimiseks\nViimati uuendatud 27.03.2025", "imgurl": "", "title": "Ehitustooted | Tarbijakaitse ja Tehnilise J\u00e4relevalve Amet", "description": "Ehitussektor moodustab suure osa nii Euroopa Liidu kui ka Eesti majandusest. Koos ehitusmaterjalide tootmisega moodustab ehitussektor kokku umbes 7% Eesti SKTst.", "source_url": "https://ttja.ee/ariklient/ohutus/tooted-teenused/ehitustooted"}}]