[{"content": {"chunk": "- V\u00e4henda kiirust, et vajaduse korral s\u00f5iduk peatada\n- J\u00e4rgi liiklusm\u00e4rke ja valgusfoore\n- Vaata, kuula ja ole t\u00e4helepanelik, et veenduda liikumise j\u00e4tkamise ohutuses\n- Anna alati l\u00e4henevale raudtees\u00f5idukile teed\nRaudteed on keelatud \u00fcletada v\u00e4ljaspool \u00fclek\u00e4igu- v\u00f5i \u00fcles\u00f5idukohta.\nHalva n\u00e4htavuse (nt pimeda ajal, tiheda saju, pimestava p\u00e4ikesega) ning libedaga tuleb raudtee \u00fcletamisel olla eriliselt t\u00e4helepanelik. Autojuhid peavad libedaga arvestama s\u00f5iduki pikemat pidurdusteekonda ning alustama tavap\u00e4rasest varem s\u00f5iduki kiiruse v\u00e4hendamist enne \u00fcles\u00f5itu.\nMeelespea raudtee ohutuks \u00fcletamiseks\nKui \u00fcletad raudteed s\u00f5idukijuhi, jalak\u00e4ija v\u00f5i jalgratturina, siis pea meeles:\n\n- Raudtee on ohtlik piirkond, kui eiratakse liikluseeskirja n\u00f5udeid\n- Raudtee \u00fcletamisel ole eriti t\u00e4helepanelik ja eemalda teised segajad (k\u00f5rvaklapid, nutiseadmed jms)\n- N\u00e4hes v\u00f5i kuuldes l\u00e4henevat raudtees\u00f5idukit, anna sellele alati teed\n- Arvesta liiklusm\u00e4rke, heli- ja valgussignaale, t\u00f5kkepuu asendit ja reguleerija korraldusi\n- Ole teadlik raudteeliiklusega kaasnevatest v\u00f5imalikest ohtudest\nRaudteed ei tohi \u00fcletada:\n\n- Foori keelava tulega s\u00f5ltumata t\u00f5kkepuu olemasolust v\u00f5i asendist\n- Sulguva, suletud v\u00f5i avaneva t\u00f5kkepuu korral s\u00f5ltumata foorituledest\n- Reguleerija keelava m\u00e4rguande korral\n- Viivitades\nS\u00f5idukijuhi meelespea", "imgurl": "", "title": "Raudteeohutuse meelespea | Tarbijakaitse ja Tehnilise J\u00e4relevalve Amet", "description": "Raudtee\u00f5nnetuste peamiseks p\u00f5hjuseks on hooletus ja t\u00e4helepanematus. Raudtee\u00fcles\u00f5idukohale l\u00e4henedes:", "source_url": "https://ttja.ee/eraklient/ohutus/raudteeohutus"}}, {"content": {"chunk": "- Ole veendunud, et raudtee\u00fcles\u00f5idukohale ei l\u00e4hene raudtees\u00f5idukit\n- Raudtees\u00f5idukile tee andmiseks j\u00e4\u00e4 seisma t\u00f5kkepuu v\u00f5i liiklusm\u00e4rgi ees, nende puudumisel v\u00e4hemalt viie meetri kaugusel esimesest r\u00f6\u00f6past. Teised peatumist kohustavad juhud on loetletud liiklusseaduses \u00a7 60.\n- Raudteed on keelatud \u00fcletada, kui oled sunnitud raudtee \u00fcles\u00f5idukohal seisma j\u00e4\u00e4ma\n- S\u00f5iduteel on keelatud parkida raudtee\u00fcles\u00f5idukohale l\u00e4hemal kui 50 meetrit\n- S\u00f5idukit on keelatud peatada raudtee\u00fcles\u00f5idukohal\n- Raudtee\u00fcles\u00f5idukohal ei tohi teha tagasip\u00f6\u00f6ret, m\u00f6\u00f6das\u00f5itu ega vedada veoasendisse seadmata v\u00f5i \u00fcles\u00f5idukohta kahjustada v\u00f5ivad masinat v\u00f5i haakeriista\n- Raudteed on keelatud \u00fcletada v\u00e4ljaspool raudtee\u00fcles\u00f5idukohta\nHoolitse selle eest, et inimesed lahkuksid s\u00f5idukist ja tee k\u00f5ik endast s\u00f5ltuv, et vabastada \u00fcles\u00f5idukoht. Kui \u00fcles\u00f5idukohta ei ole v\u00f5imalik takistusest vabastada, peab juht j\u00e4\u00e4ma s\u00f5iduki juurde ja raudtees\u00f5iduki ilmumisel liikuma sellele kiiresti vastu, andes peatumism\u00e4rguande k\u00e4ega ringikujulisi liigutusi tehes. Pimeda ajal tuleb k\u00e4es hoida s\u00fc\u00fcdatud valgusallikat, helkurit v\u00f5i muud selletaolist eset.\nJalak\u00e4ija meelespea\n\n- Raudteed \u00fcleta vaid selleks etten\u00e4htud \u00fclek\u00e4igukohtades\n- Raudteed \u00fcletades ole t\u00e4helepanelik ning veendu vaadates ja kuulates, et l\u00e4henemas pole raudtees\u00f5idukit\n- Raudtee l\u00e4himas \u00fcmbruses viibi vaid raudtee \u00fcletamiseks ja reisirongile minekuks v\u00f5i sellelt tulekuks\n- Raudtee ning selle \u00fcmbrus pole sobiv koht jalutamiseks, sportimiseks, m\u00e4ngimiseks v\u00f5i muul moel vaba aja veetmiseks\nJalgratturi meelespea", "imgurl": "", "title": "Raudteeohutuse meelespea | Tarbijakaitse ja Tehnilise J\u00e4relevalve Amet", "description": "Raudtee\u00f5nnetuste peamiseks p\u00f5hjuseks on hooletus ja t\u00e4helepanematus. Raudtee\u00fcles\u00f5idukohale l\u00e4henedes:", "source_url": "https://ttja.ee/eraklient/ohutus/raudteeohutus"}}, {"content": {"chunk": "- Raudteed \u00fcletades peatu enne raudtee\u00fclek\u00e4igu- v\u00f5i \u00fcles\u00f5idukohta\n- Tule rattalt maha\n- Veendu vaadates ja kuulates, et l\u00e4henemas pole raudtees\u00f5idukit\n- Mine l\u00e4bi selleks etten\u00e4htud t\u00f5kete\n- \u00dcleta raudtee t\u00e4helepanelikult\nViimati uuendatud 30.03.2021", "imgurl": "", "title": "Raudteeohutuse meelespea | Tarbijakaitse ja Tehnilise J\u00e4relevalve Amet", "description": "Raudtee\u00f5nnetuste peamiseks p\u00f5hjuseks on hooletus ja t\u00e4helepanematus. Raudtee\u00fcles\u00f5idukohale l\u00e4henedes:", "source_url": "https://ttja.ee/eraklient/ohutus/raudteeohutus"}}]