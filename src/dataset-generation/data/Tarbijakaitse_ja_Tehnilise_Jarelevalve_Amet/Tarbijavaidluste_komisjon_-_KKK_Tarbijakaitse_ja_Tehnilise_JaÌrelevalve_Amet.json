[{"content": {"chunk": "Ei ole, avalduse l\u00e4bivaatamine ja tarbijavaidluse menetlus on tasuta.\nEi saa. Loe t\u00e4psemalt komisjoni p\u00e4devusest (/tarbijavaidluste-komisjonist#padevus) .\nEi, komisjoni t\u00f6\u00f6keeleks on eesti keel. Loe t\u00e4psemalt avaldusele esitatavatest n\u00f5uetest (/avalduse-esitamine#enne) .\nKomisjon ei pruugi avaldust menetlusse v\u00f5tta erinevatel p\u00f5hjustel. Vaata t\u00e4psemalt millistel p\u00f5hjustel ei v\u00f5eta avaldust menetlusse (/avalduse-menetlemine#ei-menetleta) .\nOsadel juhtudel ei saa komisjon vaidlust lahendada asja keerukuse, t\u00e4iendavate t\u00f5endite esitamise vajaduse t\u00f5ttu. Samuti ei ole komisjoni menetlus otstarbekas juhul, kui on selge, et kaupleja otsust ei t\u00e4ida (n\u00e4iteks, on ettev\u00f5te kantud korduvalt otsuseid mittet\u00e4itvate kauplejate nimekirja).\nOtsus tehakse \u00fcldjuhul 90 p\u00e4eva jooksul. Keerulisemad menetlused v\u00f5ivad v\u00f5tta rohkem aega. Loe t\u00e4psemalt avalduse menetlemisest (/avalduse-menetlemine) .\nAvalduse menetluse k\u00e4iguga ja tulemustega saate tutvuda iseteeninduskeskkonnas.\nEi, personaalset n\u00f5ustamist komisjoni sekretariaadi t\u00f6\u00f6tajad ei paku.\nSee on tarbija valida. Kui sa soovid vaidluse arutamist suuliselt pead avaldust esitades sellest kohe m\u00e4rku andma, vastasel juhul toimub avalduse l\u00e4bivaatamine kirjalikult. Asja arutamine suuliselt komisjoni istungil v\u00f5tab \u00fcldjuhul rohkem aega kui kirjalik menetlus. Loe t\u00e4psemalt komisjoni istungist (/avalduse-menetlemine) .\nKirjalikul istungil osalevad ainult kolm komisjoni liiget (/tarbijavaidluste-komisjonist#koosseis) .", "imgurl": "", "title": "Tarbijavaidluste komisjon - KKK | Tarbijakaitse ja Tehnilise J\u00e4relevalve Amet", "description": "Korduma kippuvad k\u00fcsimused", "source_url": "https://ttja.ee/tarbijavaidluste-komisjon-kkk"}}, {"content": {"chunk": "Suulisele istungile kutsutakse ka tarbija ja kaupleja. Tarbijat v\u00f5ib esindada tema poolt vabalt valitud isik volikirja alusel. Kauplejat v\u00f5ib esindada juhatuse liige v\u00f5i volikirja alusel vabalt valitud isik. Volikirjad peab esitama komisjoni istungil v\u00f5i saatma enne istungit komisjoni sekretariaadile. Suulisel komisjoni istungil v\u00f5ivad osaleda ka poolte vabalt valitud t\u00f5lgid.\nKomisjoni liikmeteks kaasatakse tarbija huve esindava organisatsiooni v\u00f5i asutuse esindaja. Loe t\u00e4psemalt komisjoni koosseisust (/node/456#koosseis) .\nKomisjoni liikmeteks kaasatakse kaupleja esindajana vastava ettev\u00f5tlusliidu esindaja. Loe t\u00e4psemalt komisjoni koosseisust (/node/456#koosseis) .\nEi. Komisjoni koosseis kinnitatakse iga konkreetse vaidluse lahendamiseks eraldi. Komisjoni esimees ja liige ei v\u00f5i vaidluse lahendamises osaleda ning on kohustatud taanduma, kui esinevad asjaolud, mis v\u00f5ivad m\u00f5jutada komisjoni esimehe v\u00f5i liikme s\u00f5ltumatust ja erapooletust.\nM\u00f5juvatel p\u00f5hjustel saad paluda uue aja m\u00e4\u00e4ramist. Anna sellest esimesel v\u00f5imalusel enne istungit teada.\nTarbijavaidluste komisjon ei telli ekspertiise ega tasu nende eest. Ekspertiisi kulud kannab tarbija v\u00f5i kaupleja s\u00f5ltuvalt sellest kui kaua aega on m\u00f6\u00f6dunud ostu sooritamisest. Esimese kuue kuu jooksul on puuduse t\u00f5endamise kohustus kauplejal, j\u00e4rgmise pooleteise aasta jooksul lasub see tarbijal. Kui vaidluse \u00fcks pool ei n\u00f5ustu ekspertiisi tulemustega on tal \u00f5igus tellida omalt poolt uus ekspertiis, mille eest tasub ta ise.", "imgurl": "", "title": "Tarbijavaidluste komisjon - KKK | Tarbijakaitse ja Tehnilise J\u00e4relevalve Amet", "description": "Korduma kippuvad k\u00fcsimused", "source_url": "https://ttja.ee/tarbijavaidluste-komisjon-kkk"}}, {"content": {"chunk": "Kui tarbija on tellinud ekspertiisi ja maksnud selle eest ning komisjon teeb otsuse tarbija kasuks, on tarbijal \u00f5igus kauplejalt tagasi saada ekspertiisi kulud.\n\u00dcldjuhul saadetakse pooltele otsus kahe n\u00e4dala jooksul p\u00e4rast istungi toimumist. Keerulisemate vaidluste puhul v\u00f5ib otsuse vormistamine ja allkirjastamine v\u00f5tta kauem.\nKomisjoni otsuseid ei muudeta ega vaadata uuesti l\u00e4bi. Komisjoni otsusega mitten\u00f5ustumisel saad vaidlust j\u00e4tkata kohtus.\nKui kaupleja otsust 30 p\u00e4eva jooksul ei t\u00e4ida, kantakse ta otsuseid mittet\u00e4itvate kauplejate musta nimekirja kuni otsuse t\u00e4itmiseni, kuid mitte kauemaks kui 12 kuuks. Tarbijavaidluste komisjoni otsus ei ole sundt\u00e4idetav. Kauplejal on \u00f5igus vaidlust j\u00e4tkata ka kohtus ning siis ei kanta ettev\u00f5tet musta nimekirja.\nEttev\u00f5tjad kes on kantud musta nimekirja on leitavad Tarbijakaitse ja Tehnilise J\u00e4relevalve Ameti kodulehelt (#) .\nTVK poole saad p\u00f6\u00f6rduda juhul, kui kaupleja on Eestis registreeritud \u00e4ri\u00fching. EL tegutseva v\u00e4lismaise kaupleja osas saab sind n\u00f5ustada Euroopa Liidu tarbija n\u00f5ustamiskeskusavaneb uues vahekaardis (www.consumer.ee/) .", "imgurl": "", "title": "Tarbijavaidluste komisjon - KKK | Tarbijakaitse ja Tehnilise J\u00e4relevalve Amet", "description": "Korduma kippuvad k\u00fcsimused", "source_url": "https://ttja.ee/tarbijavaidluste-komisjon-kkk"}}]