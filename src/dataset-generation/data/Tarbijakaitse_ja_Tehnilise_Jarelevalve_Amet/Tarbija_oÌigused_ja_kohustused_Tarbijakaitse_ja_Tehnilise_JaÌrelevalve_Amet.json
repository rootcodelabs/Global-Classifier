[{"content": {"chunk": "- n\u00f5uda ja saada kaupa v\u00f5i teenust, mis vastab n\u00f5uetele, on ohutu Sinu elule, tervisele ja varale ning mida ei ole keelatud omada ja kasutada;\n- saada pakutavate kaupade ja teenuste kohta vajalikku ja t\u00f5est teavet teadliku valiku tegemiseks ning \u00f5igeaegset teavet kauba v\u00f5i teenusega seotud riskide kohta;\n- saada tarbija\u00f5igus- ja tarbimisalast teavet;\n- saada n\u00f5u ja abi, kui Sinu \u00f5igusi on rikutud;\n- n\u00f5uda endale tekitatud kahju h\u00fcvitamist;\n- vaidluse korral kauplejaga p\u00f6\u00f6rduda vaidluse lahendamiseks tarbijavaidluste komisjoni.\nOstude tegemisel tasub kindlasti kaupleja k\u00e4est k\u00fcsida kauba m\u00fc\u00fcmist v\u00f5i teenuse osutamist t\u00f5endavat dokumenti ( ). Kui tasutav summa on v\u00e4iksem kui 20 eurot, peab kaupleja ostut\u0161eki andma sinu n\u00f5udmisel, muidu mitte.\nEt hiljem kauba v\u00f5i teenusega seotud vaidlusi oleks lihtsam lahendada, hoia alles kauba v\u00f5i teenuse ostmist t\u00f5endavad dokumendid (ostut\u0161ekk, leping jne), mis t\u00f5endavad, et oled ostu teinud just sellest poest v\u00f5i teenindusettev\u00f5ttest.\nLisainfo\n\nLoe lisaks\n\u00c4ra unusta, et lisaks \u00f5igustele on Sul tarbijana ka kohustused.\n\n- Tutvu enne toote kasutama hakkamist sellega. Loe alati korralikult l\u00e4bi kauba kasutusjuhend ja pane t\u00e4hele hooldustingm\u00e4rke, et saaksid kaupa sihip\u00e4raselt kasutada ega rikuks seda oskamatusest.\n- Kui oled ise hooletu ega j\u00e4rgi juhiseid ja toode seet\u00f5ttu rikneb v\u00f5i puruneb, siis ei vastuta m\u00fc\u00fcja ja tootja juhtunu eest ning Sul ei ole \u00f5igust n\u00e4iteks defektide tasuta k\u00f5rvaldamisele.\nPea meeles!", "imgurl": "", "title": "Tarbija \u00f5igused ja kohustused | Tarbijakaitse ja Tehnilise J\u00e4relevalve Amet", "description": "Tarbijakaitseseaduse p\u00f5hjal on Sul tarbijana \u00f5igus:", "source_url": "https://ttja.ee/eraklient/tarbija-oigused/tarbija-oigused-ja-kohustused"}}, {"content": {"chunk": "- Kaupleja vastutab kaupade ja teenuste eest, mida ta m\u00fc\u00fcb.\n- Tarbijana on Sul kohustus toodet \u00f5igesti kasutada ja hooldada.\n- Kaup v\u00f5i teenus peab olema ohutu ja eeldatavate tarbimisomadustega.\n- Kaupleja peab andma Sulle kauba v\u00f5i teenuse kohta t\u00f5est teavet.\nLepingud ja lepingust taganemine (/eraklient/tarbija-oigused/tarbija-oigused-ja-kohustused/tarbijalepingud)\nPuudusega toote tagastamine (/eraklient/tarbija-oigused/kaubandus/puudusega-toode-garantii)\nKaebuse esitamine (/eraklient/tarbija-oigused/tarbija-oigused-ja-kohustused/kaebuse-esitamine)\nViimati uuendatud 29.12.2021", "imgurl": "", "title": "Tarbija \u00f5igused ja kohustused | Tarbijakaitse ja Tehnilise J\u00e4relevalve Amet", "description": "Tarbijakaitseseaduse p\u00f5hjal on Sul tarbijana \u00f5igus:", "source_url": "https://ttja.ee/eraklient/tarbija-oigused/tarbija-oigused-ja-kohustused"}}]