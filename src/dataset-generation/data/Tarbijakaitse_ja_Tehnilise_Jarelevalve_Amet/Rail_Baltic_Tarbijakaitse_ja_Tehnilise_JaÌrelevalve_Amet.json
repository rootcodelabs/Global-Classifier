[{"content": {"chunk": "Rail Balticu projekteerimise aluseks on Eestis 2018. aastal heaks kiidetud maakonnaplaneeringud. Maakonnaplaneeringute faasis juhtis Rail Balticu projekti laiap\u00f5hjaline juhtkomitee ning t\u00f6\u00f6grupp, kuhu kuulusid P\u00e4rnu, Rapla, Harju maavanemad ning maavalitsuste esindajad, samuti Eesti Raudtee, Keskkonnaministeeriumi, Maa-ameti, Tarbijakaitse ja Tehnilise J\u00e4relevalve Ameti, Majandus- ja Kommunikatsiooniministeeriumi esindajad. Maakonnaplaneeringute eelprojekteerimise viis l\u00e4bi O\u00dc Reaalprojekt, kes teostas t\u00f6id koos partneritega Hendrikson&Ko O\u00dc, EA Reng AS ja Kelprojektas UAB.\nVastavalt ehitusseadustiku ja planeerimisseaduse rakendamise seadusele \u00a7 13 punktile 2 k\u00e4sitletakse mitut kohalikku omavalitsust l\u00e4biva joonehitise trassi asukohavaliku planeeringut riigi eriplaneeringuga. Vastavalt ehitusseadustiku \u00a7 39 punktile 2 on ehitusloa andjaks Tarbijakaitse ja Tehnilise J\u00e4relevalve Amet kui ehitusloa taotlus sisaldab ehitisi, mille ehitamise aluseks on riigi eriplaneering.\nVastavalt EhSRS \u00a713 punktile 4 v\u00f5ib eriplaneeringut t\u00e4psustada ehitusseadustiku \u00a7-s 27 s\u00e4testatud projekteerimistingimustega planeeringus n\u00e4idatud trassikoridori osa piires. Trassi koridorist v\u00e4lja ulatuvate rajatiste ehitamise aluseks saavad olla kohaliku omavalitsuse poolt v\u00e4ljastatud projekteerimistingimused (kohalikud teed) v\u00f5i Transpordiameti poolt v\u00e4ljastatud projekteerimistingimused (riigimaanteed).", "imgurl": "", "title": "Rail Baltic | Tarbijakaitse ja Tehnilise J\u00e4relevalve Amet", "description": "Rail Baltic on rohev\u00f6\u00f6ndi raudteetranspordi taristu projekt, mille eesm\u00e4rk on integreerida Balti riigid Euroopa raudteev\u00f5rku. Rail Balticu projekti elluviijateks on Eesti, L\u00e4ti ja Leedu. Kolme riigi ministeeriumid asutasid 2014.", "source_url": "https://ttja.ee/eraklient/rail-baltic/rail-baltic"}}, {"content": {"chunk": "Projekteerimistingimused on vajalikud ehitistele kui eriplaneeringus ei ole neid k\u00e4sitletud (lisandunud \u00f6koduktid, tunnelid jms) v\u00f5i kui asukoht v\u00f5i muud olulised parameetrid on olulisel m\u00e4\u00e4ral t\u00e4psustunud (nt kui ehitis nihkub eriplaneeringu joonisel kuvatud alast v\u00e4lja).\nTarbijakaitse ja Tehnilise J\u00e4relevalve Amet menetleb Rail Balticu projekteerimistingimusi, ehitus- ja kasutuslubasid ehitisregistris www.ehr.eeavaneb uues vahekaardis (http://www.ehr.ee/) . Loamenetluse protsesside kohta saab t\u00e4psemalt lugeda siit:\nharju maakonnaplaneeringavaneb uues vahekaardis (https://maakonnaplaneering.ee/maakonna-planeeringud/harjumaa/harju-maakonnaplaneering-rb/)\nrapla maakonnaplaneeringavaneb uues vahekaardis (https://maakonnaplaneering.ee/maakonna-planeeringud/raplamaa/rapla-rail-baltic-raudtee/)\np\u00e4rnu maakonnaplaneeringavaneb uues vahekaardis (https://maakonnaplaneering.ee/maakonna-planeeringud/parnumaa/parnu-mp-rail-baltic/)\n\u00dchisettev\u00f5tte uuring\nEesti, L\u00e4ti ja Leedu peaministrite 10.11.2011. vastu v\u00f5etud \u00fchisavaldus seadis eesm\u00e4rgiks Rail Baltic 1435 mm r\u00f6\u00f6pmelaiusega uue raudteeliini rajamiseks ja hilisemaks majandamiseks \u00fchisettev\u00f5te loomise.\n\u00dchisettev\u00f5tte asutamise v\u00f5imaluste kaardistamiseks viis pan-Balti advokaadib\u00fcroode allianss TRINITI l\u00e4bi uuringu.\nUuringute kokkuv\u00f5te\nUuringu p\u00f5hiosa\nUuringu lisad\nTeostatavusuuringu tulemused\nRail Baltica uuringute projekti 1. etapiks oli teostatavusuuringu koostamine. Eesti, L\u00e4ti ja Leedu \u00fchishanke tulemusena viis uuringu l\u00e4bi briti konsultatsiooniettev\u00f5te AECOM Ltd.", "imgurl": "", "title": "Rail Baltic | Tarbijakaitse ja Tehnilise J\u00e4relevalve Amet", "description": "Rail Baltic on rohev\u00f6\u00f6ndi raudteetranspordi taristu projekt, mille eesm\u00e4rk on integreerida Balti riigid Euroopa raudteev\u00f5rku. Rail Balticu projekti elluviijateks on Eesti, L\u00e4ti ja Leedu. Kolme riigi ministeeriumid asutasid 2014.", "source_url": "https://ttja.ee/eraklient/rail-baltic/rail-baltic"}}, {"content": {"chunk": "Tasuvusuuringu tulemused saavad aluseks Eesti, L\u00e4ti ja Leedu valitsustele Rail Baltica\u00a0edasise arendamise jaoks vajalike otsuste tegemisel.\nSiin\u00a0on teostatavusanal\u00fc\u00fcsi tulemused\u00a0k\u00e4ttesaadavad\u00a0elektroonsel kujul. Kaardimaterjali avamiseks on vajalik vastava tarkvara olemasolu.", "imgurl": "", "title": "Rail Baltic | Tarbijakaitse ja Tehnilise J\u00e4relevalve Amet", "description": "Rail Baltic on rohev\u00f6\u00f6ndi raudteetranspordi taristu projekt, mille eesm\u00e4rk on integreerida Balti riigid Euroopa raudteev\u00f5rku. Rail Balticu projekti elluviijateks on Eesti, L\u00e4ti ja Leedu. Kolme riigi ministeeriumid asutasid 2014.", "source_url": "https://ttja.ee/eraklient/rail-baltic/rail-baltic"}}, {"content": {"chunk": "Ehitusmaavarade varustuskindluse uuring\nUuringu eesm\u00e4rk oli hinnata, millistest maavaradest saab toota Rail Balticu ehituseks vajaminevaid t\u00e4itematerjale ja saada teada, kas selliseid maavarasid on Eestis piisavalt.\nRail Balticut on plaanitud ehitada ajavahemikus 2020 - 2026, kuid suurim vajadus ehitusmaavarade j\u00e4rele langeb ehitusperioodi algusesse, aastatele 2020 - 2024.\nAiakatkestuste uuring\nEelprojekti kohaselt on Rail Balticu trass kavas kogu ulatuses piirata ohutuse tagamiseks aedadega. Kuna aiad takistavad m\u00e4rkimisv\u00e4\u00e4rselt ulukite liikumist, siis v\u00f5eti eesm\u00e4rgiks anal\u00fc\u00fcsida aiakatkestuste v\u00f5imalikke tehnilisi lahendusi, mis v\u00e4hendaks barj\u00e4\u00e4riefekti, v\u00e4ltides samas ohtu inimestele ja loomadele.\nUuring on esimeseks etapiks aiakatkestuste tehniliste v\u00f5imaluste uurimisel, edasi kavatsetakse alustada tehniliste lahendust testperioodi olemasoleva raudtee \u00e4\u00e4res. Uuringu koostasid O\u00dc Rewild ja O\u00dc Hendrikson & Ko eksperdid.\nRail Baltic samatasandiliste ulukil\u00e4bip\u00e4\u00e4sude tehniline teostatavusavaneb uues vahekaardis (https://pilv.mkm.ee/s/J8YXBXHeIuELnbm#pdfviewer)\nViimati uuendatud 21.09.2022", "imgurl": "", "title": "Rail Baltic | Tarbijakaitse ja Tehnilise J\u00e4relevalve Amet", "description": "Rail Baltic on rohev\u00f6\u00f6ndi raudteetranspordi taristu projekt, mille eesm\u00e4rk on integreerida Balti riigid Euroopa raudteev\u00f5rku. Rail Balticu projekti elluviijateks on Eesti, L\u00e4ti ja Leedu. Kolme riigi ministeeriumid asutasid 2014.", "source_url": "https://ttja.ee/eraklient/rail-baltic/rail-baltic"}}]