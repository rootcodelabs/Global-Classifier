[{"content": {"chunk": "Vees\u00f5iduki raadioluba\nMerealal tegutsevate laevade raadioseadmete olemasolu n\u00f5uded on m\u00e4\u00e4ratletud m\u00e4\u00e4ruses \u201e Laevade ohutusn\u00f5udedavaneb uues vahekaardis (https://www.riigiteataja.ee/akt/109042024005?leiaKehtiv) \u201c.\nSiseveekogudel asuvad reisilaevad, s\u00f5ltumata nende pikkusest, ning muud liikurlaevad, sealhulgas v\u00e4ikelaevad pikkusega \u00fcle 12 meetri, peavad olema varustatud meresagedusalas t\u00f6\u00f6tavate raadioside seadmetega. Viide m\u00e4\u00e4rusele Laevatatavatel sisevetel liiklemise kordavaneb uues vahekaardis (https://www.riigiteataja.ee/akt/258035?leiaKehtiv) .\nVees\u00f5iduki raadioluba v\u00e4ljastatakse Eesti registris olevale vees\u00f5idukile. Enne vees\u00f5idukiga merele v\u00f5i siseveekogule minekut peab laevaomanik veenduma, et vees\u00f5iduki raadioluba oleks n\u00f5uetekohane ja kehtiv.\n\n- Raadioluba v\u00f5ib taotleda vees\u00f5iduki omanik v\u00f5i volitatud isik (volikiri);\n- Taotlusega tuleb esitada vees\u00f5iduki registreerimistunnistuse koopia;\n- Dokumendid tuleb saata TTJA-sse;\n- Vees\u00f5iduki raadioluba v\u00e4ljastatakse peale riigil\u00f5ivu tasumist esimesel v\u00f5imalusel.\nVees\u00f5iduki raadioluba (sagedusluba) v\u00e4ljastatakse kehtivusega kuni kolm aastat.\nVees\u00f5iduki raadioloa taotlus\nTaotluse esitamiseks:", "imgurl": "", "title": "Vee- ja \u00f5hus\u00f5iduki raadioload | Tarbijakaitse ja Tehnilise J\u00e4relevalve Amet", "description": "Vaata, millistele \u00f5hu- ja vees\u00f5idukitele raadiolubasid v\u00e4ljastatakse, kuidas neid taotleda ning mida on vaja teha nende pikendamiseks v\u00f5i kehtetuks tunnistamiseks.", "source_url": "https://ttja.ee/eraklient/side-ja-meediateenused/raadioside/vee-ja-ohusoiduki-raadioload"}}, {"content": {"chunk": "- Esita taotlus JVISavaneb uues vahekaardis (https://jvis.ttja.ee/) e kaudu valides \"Vees\u00f5iduki raadioloa taotlus\" v\u00f5i lae taotluse vorm alla siit lehek\u00fclje allosast;\n- T\u00e4ida taotlus;\n- Allkirjasta allalaetud taotluse vorm ID-kaardiga ning saada ameti \u00fcldisele e-posti aadressile info@ttja.ee (mailto:info@ttja.ee) .\nPeale taotluse l\u00e4bivaatust esitame teie poolt m\u00e4rgitud e-posti aadressile riigil\u00f5ivu tasumise kohta teatise. Peale tasumise laekumist vormistame otsuse ja siis vees\u00f5iduki raadioloa, mille saate k\u00e4tte kas posti teel v\u00f5i soovi korral tulete raadioloale j\u00e4rele meie ametisse.\nVees\u00f5iduki raadioloa taotlusele tuleb m\u00e4rkida:\n\n- MMSI koodi vajadus;\n- Kutsungi (CS - Call Sign) vajadus;\n- K\u00f5ik raadiosaateseadmed, mis vees\u00f5idukil on;\n- P\u00e4\u00e4steseadmed (EPIRB, SART);\n- Soovitav on m\u00e4rkida ka NAVTEX jm vastuv\u00f5tuseadmed.\nVees\u00f5iduki raadioloa pikendamine (muutmine, ennistamine, raadioloa kehtetuks tunnistamine)\n\n\n- Esitage vabas vormis avaldus v\u00f5i avage JVIS (veebip\u00f5hine menetluss\u00fcsteem, valige pikendamise menetlus).\n- M\u00e4\u00e4rake, et soovite pikendada vees\u00f5iduki raadioluba nr ... ja t\u00e4psustage periood (max 3 aastat).\n- Allkirjastage avaldus ID-kaardiga.\n- Saatke avaldus e-posti aadressile info@ttja.ee (mailto:info@ttja.ee) .", "imgurl": "", "title": "Vee- ja \u00f5hus\u00f5iduki raadioload | Tarbijakaitse ja Tehnilise J\u00e4relevalve Amet", "description": "Vaata, millistele \u00f5hu- ja vees\u00f5idukitele raadiolubasid v\u00e4ljastatakse, kuidas neid taotleda ning mida on vaja teha nende pikendamiseks v\u00f5i kehtetuks tunnistamiseks.", "source_url": "https://ttja.ee/eraklient/side-ja-meediateenused/raadioside/vee-ja-ohusoiduki-raadioload"}}, {"content": {"chunk": "- Esitage vabas vormis avaldus.\n- Paluge tunnistada kehtetuks vees\u00f5iduki raadioloa nr ... alates konkreetsest kuup\u00e4evast.\nRiigil\u00f5iv mereside sageduste eest ja l\u00f5ivuvabad mereraadioseadmed\nVees\u00f5iduki raadioloa andmise v\u00f5i kehtivusaja pikendamise eest kuni kolmeks aastaks tasutakse riigil\u00f5ivu vastavalt igale sagedusalale (l\u00fchema perioodi korral kui kolm aastat arvutatakse v\u00e4iksem summa):\nTeavita Tarbijakaitse ja Tehnilise J\u00e4relevalve Ametit\n\n\n- Sagedusloaga antud \u00f5iguste kasutamise;\n- MMSI koodi kasutamise;\n- Kutsungi (CS \u2013 Call Sign) kasutamise.\nPersonaalne MMSI kood\nPersonaalse MMSI koodi eraldamine vees\u00f5idu ohutuse tagamiseks on tasuta. MMSI koodi saamiseks palun esitada TTJA-le (info@ttja.ee) vabas vormis avaldus, kus m\u00e4rkida:", "imgurl": "", "title": "Vee- ja \u00f5hus\u00f5iduki raadioload | Tarbijakaitse ja Tehnilise J\u00e4relevalve Amet", "description": "Vaata, millistele \u00f5hu- ja vees\u00f5idukitele raadiolubasid v\u00e4ljastatakse, kuidas neid taotleda ning mida on vaja teha nende pikendamiseks v\u00f5i kehtetuks tunnistamiseks.", "source_url": "https://ttja.ee/eraklient/side-ja-meediateenused/raadioside/vee-ja-ohusoiduki-raadioload"}}, {"content": {"chunk": "- Isiku nimi\n- Isikukood\n- Kodune aadress\n- Telefon\n- e-posti aadress\nPersonaalse MMSI koodi kehtetuks tunnistamine\nSagedusloata personaalne MMSI kood kehtib v\u00e4ljastamise kuup\u00e4evast alates 5 aastat. Pikemas perspektiivis on TTJA-l plaanis on arendada uus keskkond, kus edaspidi saab MMSI koodi kehtivust hallata ja pikendada. Kui on soov kehtetuks tunnistada Teile v\u00e4ljastatud MMSI kood, palun teavitada sellest emaili teel info@ttja.ee (mailto:info@ttja.ee) .\nNB! Enne VHF k\u00e4siraadiojaama uuele omanikule andmist peab taastama seadme tehaseseaded, et kustutada seadmes olev MMSI kood. Kuna MMSI koodi kustutamise protsess v\u00f5ib s\u00f5ltuvalt tootjast erineda, v\u00f5ib see n\u00f5uda kas kasutaja toiminguid seadme men\u00fc\u00fcs v\u00f5i seadme tootjale v\u00f5i volitatud teeninduskeskusele saatmist. See tagab seadme turvalise ja n\u00f5uetekohase \u00fcleandmise, hoides \u00e4ra v\u00f5imalikud segadused h\u00e4daolukordades.", "imgurl": "", "title": "Vee- ja \u00f5hus\u00f5iduki raadioload | Tarbijakaitse ja Tehnilise J\u00e4relevalve Amet", "description": "Vaata, millistele \u00f5hu- ja vees\u00f5idukitele raadiolubasid v\u00e4ljastatakse, kuidas neid taotleda ning mida on vaja teha nende pikendamiseks v\u00f5i kehtetuks tunnistamiseks.", "source_url": "https://ttja.ee/eraklient/side-ja-meediateenused/raadioside/vee-ja-ohusoiduki-raadioload"}}, {"content": {"chunk": "\u00d5hus\u00f5iduki raadioluba\n\u00d5hus\u00f5iduki raadioloa taotlemiseks tuleb esitada omaniku nimel \u00a0\u00f5hus\u00f5iduki raadioloa taotlus, lisada \u00f5hus\u00f5iduki registreerimistunnistuse koopia ja toimetada need dokumendid Tarbijakaitse ja Tehnilise J\u00e4relevalve Ametisse.\n\u00d5hus\u00f5iduki raadioloa taotluse v\u00f5ib allkirjastada ka ID-kaardiga ja saata\u00a0TTJA-sse: info@ttja.ee (mailto:info@ttja.ee) .\nV\u00f5imalus on teha taotlus JVISavaneb uues vahekaardis (https://jvis.ttja.ee/) es\u00a0valides \"\u00d5hus\u00f5iduki raadioloa taotlus\".\n\u00d5hus\u00f5iduki raadioloa pikendamine (muutmine, ennistamine, raadioloa kehtetuks tunnistamine)\n\u00d5hus\u00f5iduki raadioloa pikendamiseks (muutmiseks, ennistamiseks) palume esitada vabas vormis avalduse, kus palute pikendada vees\u00f5iduki raadioluba nr\u2026.. ja kui pikaks ajaks (max 3 aastat). Allkirjastada omaniku poolt ID-kaardiga ja saata info@ttja.ee (mailto:info@ttja.ee) .\n\u00d5hus\u00f5iduki raadioloa kehtetuks tunnistamiseks palume\u00a0esitada vabas vormis avaldus, kus palute tunnistada kehtetuks \u00f5hus\u00f5iduki raadioloa nr\u2026\u2026... alates (kuup\u00e4ev)\nV\u00f5imalus on teha pikendamise (muutmise) avaldus JVISavaneb uues vahekaardis (https://jvis.ttja.ee/) es valides seal pikendamise menetluse.\n\n\n\n\nViimati uuendatud 01.07.2024", "imgurl": "", "title": "Vee- ja \u00f5hus\u00f5iduki raadioload | Tarbijakaitse ja Tehnilise J\u00e4relevalve Amet", "description": "Vaata, millistele \u00f5hu- ja vees\u00f5idukitele raadiolubasid v\u00e4ljastatakse, kuidas neid taotleda ning mida on vaja teha nende pikendamiseks v\u00f5i kehtetuks tunnistamiseks.", "source_url": "https://ttja.ee/eraklient/side-ja-meediateenused/raadioside/vee-ja-ohusoiduki-raadioload"}}]