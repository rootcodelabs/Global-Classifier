[{"content": {"chunk": "K\u00f5ige sagedamini oled tarbijana oma igap\u00e4evases tegevuses pool. Teenuste (nt kommunaal- ja sideteenused, kindlustus) tarbimiseks tuleb Sul teenusepakkujaga teenuse osutamise leping s\u00f5lmida. M\u00fc\u00fcgilepingu s\u00f5lmid Sa aga ka (e-)kauplejaga, kui ostad temalt (e-)poest mingi kauba (nt toidukaubad, r\u00f5ivad, tehnika). \u00dchtlasi s\u00f5lmid Sa lepingu ka luues konto m\u00f5nele internetilehek\u00fcljele v\u00f5i laadides alla m\u00f5ne rakenduse.\n, n\u00e4iteks kindlustus-, finantsteenuste ja kommunaalteenuste lepingud, reisimisega seotud lepingud, spordiklubide lepingud.\nEnne lepingu s\u00f5lmimist", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "- kontrolli, kas kaupleja on teinud k\u00e4ttesaadavaks oma kontaktandmed, mille kaudu saad k\u00fcsimuste v\u00f5i probleemide tekkimisel temaga \u00fchendust v\u00f5tta\n- kontrolli kaupleja v\u00f5i teenusepakkuja tausta nii s\u00f5pradelt-tuttavatelt kui internetist, vaata ka tarbijakaitseameti musta nimekirja;\n- tee kindlaks, kas kaupa pakub v\u00f5i teenust osutab era- v\u00f5i juriidiline isik (nt vaata, kas raha tuleb kanda eraisiku v\u00f5i firma arvele);\n- tea, et kui ostad kauba v\u00f5i teenuse eraisikult, siis ei laiene Sulle tarbijakaitsereeglid. Seega ei saa Sa probleemide korral p\u00f6\u00f6rduda Tarbijakaitse ja Tehnilise J\u00e4relevalve Ameti poole, vaid \u00fcksnes kohtusse.\n- k\u00fcsi teenuse puhul pakkumisi v\u00e4hemalt kahelt-kolmelt firmalt ning v\u00f5rdle neid, p\u00f6\u00f6rates t\u00e4helepanu lepingutingimustele ja hinnale;\n- v\u00f5ta aega ja tutvu p\u00f5hjalikult lepingu tingimustega ning k\u00fcsi vajadusel t\u00e4psustavaid k\u00fcsimusi;\n- tee endale lepingut lugedes selgeks, millised on Sinu \u00f5igused ja kohustused, ning j\u00e4lgi, et Sinu ja kaupleja v\u00f5i teenusepakkuja \u00f5igused ja kohustused oleksid tasakaalus;\n- tee endale teenuse puhul selgeks, kas ja kuidas on v\u00f5imalik lepingut l\u00f5petada;", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "- tea, et t\u00e4htajalise lepingu puhul v\u00f5ib olenevalt lepingu tingimustest lepingu ennet\u00e4htaegse l\u00f5petamisega kaasneda leppetrahv;\n- tee endale selgeks, millal pead arve tasuma ja mis v\u00f5ib juhtuda siis, kui j\u00e4\u00e4d maksmisega hiljaks;\n- uuri teenuse puhul, kuidas ettev\u00f5te Sind ette tulla v\u00f5ivatest probleemidest teavitama hakkab ning kuidas ja kellele peaksid Sina v\u00f5imalikest probleemidest teada andma;\n- tee endale selgeks, kuidas ja kellele esitada kauba v\u00f5i teenuse kohta kaebust.\nPea meeles!\n\n- Kuigi seadus ei n\u00e4e enamasti ette, et leping peab olema kirjalik, s\u00f5lmi siiski pigem kirjalik leping, seda eriti hinnalisemate asjade ostmisel. Suulise lepingu puhul on Sul hiljem raske, kui mitte v\u00f5imatu t\u00f5endada, et kaupleja v\u00f5i teenusepakkuja on lepingust tulenevaid kohustusi rikkunud.\n- Leping on lepingupooltele t\u00e4itmiseks kohustuslik.\n- Telefonitsi tehtud m\u00fc\u00fcgik\u00f5ne puhul on Sul \u00f5igus n\u00f5uda enne \"jah\"-s\u00f5na andmist lepingu tingimusi ka kirjalikult.\n: internetis, telefoni teel, ettev\u00f5tte esinduses, m\u00f5nel \u00fcritusel, kaubanduskeskuses v\u00f5i koduukse taha tulnud m\u00fc\u00fcgimehe abil.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "- Kui s\u00f5lmid lepingu ettev\u00f5tte esinduses, siis Sul 14-p\u00e4evast taganemis\u00f5igust pole.\n- Kui s\u00f5lmid lepingu sidevahendi vahendusel ehk internetis v\u00f5i telefoni teel v\u00f5i kataloogist tellides, saad sellest taganeda 14 p\u00e4eva jooksul.\n- Kui s\u00f5lmid lepingu m\u00f5nel \u00fcritusel v\u00f5i kaubanduskeskuse fuajees Sulle ootamatult ligi tulnud m\u00fc\u00fcgimehega v\u00f5i lausa Sinu koduukse taha ilmunud agendiga, siis kehtib 14-p\u00e4evane taganemis\u00f5igus.\nIga lepinguliigi puhul esineb lepingust taganemisel erisusi. Seet\u00f5ttu peaksid enne taganemisotsuse vastuv\u00f5tmist oma \u00f5igustega ja vastavate s\u00e4tetega konkreetses lepingus \u00fcksikasjalikult tutvuma.\nPea meeles!\n\n- V\u00e4ljaspool \u00e4riruume s\u00f5lmitud lepingust, sidevahendi teel s\u00f5lmitud lepingust, ehitise ajutise kasutamise lepingust, tarbijakrediidilepingust, kindlustuslepingust ja pakettreisilepingust saad taganeda m\u00fc\u00fcjale p\u00f5hjust avaldamata.\n- Kui oled saanud m\u00f5ne seadme tasuta lepinguga kaasa, siis pole v\u00e4listatud, et lepingut ennet\u00e4htaegselt l\u00f5petades pead seadme maksumuse tasuma.\nElektrilepingud", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "Elektri kasutamiseks on tarbijal s\u00f5lmitud kaks lepingut: elektrim\u00fc\u00fcjaga elektrileping elektrienergia ostmiseks ja v\u00f5rguettev\u00f5tjaga v\u00f5rguleping v\u00f5rguteenuste kasutamiseks. Kui tarbitakse elektrit, kuid elektrim\u00fc\u00fcjaga ei ole lepingut s\u00f5lmitud, siis kasutatakse \u00fcldteenust. Tarbijal tuleb teha lepingute s\u00f5lmimisel, sh elektri- ja v\u00f5rgupaketi valikul v\u00f5imalikult teadlik valik. Erinevate pakettidega saab tutvuda elektrim\u00fc\u00fcjate veebilehek\u00fclgedel, kus enamasti on v\u00f5imalik laadida alla personaalne elektritarbimise ajalugu ning tutvuda konkreetsele majapidamisele soodsaimate pakettidega. V\u00f5rgupakette saab v\u00f5rrelda oma v\u00f5rguettev\u00f5tja veebis (suurim v\u00f5rguettev\u00f5tja on Elektrilevi).\nElektripaketid jagunevad \u00fcldjoontes b\u00f6rsi- ja fikseeritud hinnaga pakettideks. V\u00f5ib esineda ka osaliselt muutuva hinnaga pakette, mis koosnevad b\u00f6rsi- ja fikseeritud hinna kombinatsioonist. Elektrim\u00fc\u00fcjad pakuvad ka keskkonnas\u00f5bralikke rohelise energiaga pakette, mille puhul on elekter toodetud taastuvatest energiaallikatest.\nFikseeritud hinnaga lepingud v\u00f5ivad olla t\u00e4htajatud v\u00f5i t\u00e4htajalised (nt 12, 24 v\u00f5i 36 kuud s\u00f5ltuvalt, mida elektrim\u00fc\u00fcja pakub). Fikseeritud elektrihind sobib pigem neile tarbijatele, kellel ei ole v\u00f5imalust ega soovi oma elektritarbimist juhtida ning eelistavad pigem elektriarvete osas kindlust ja etten\u00e4htavust.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "B\u00f6rsipaketi puhul tuleb aga arvestada, et arvete suurused v\u00f5ivad kuude l\u00f5ikest oluliselt rohkem k\u00f5ikuda, sest igap\u00e4evased elektrituru hinna muutused kajastuvad otseselt elektriarvel. Seega on b\u00f6rsipaketti m\u00f5istlik valida neil tarbijatel, kellel on v\u00f5imalus oma elektritarbimist juhtida ning kes on valmis ka l\u00fchemas plaanis hakkama saama k\u00f5rgemate arvetega. B\u00f6rsihind kujuneb elektrib\u00f6rsil, milleks P\u00f5hjamaades on Nord Pool.\nB\u00f6rsipakettide puhul v\u00f5ib hind s\u00f5ltuda kaalutud keskmisest b\u00f6rsihinnast v\u00f5i igal tunnil tarbitud elektrikogusest ja sellel tunnil kehtivast b\u00f6rsihinnast. Kasutades tunnip\u00f5hist b\u00f6rsipaketti on tarbijal v\u00f5imalik tarbimist reguleerida ja suunata odavamatele tundidele.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "Elektrim\u00fc\u00fcjate pakutavaid elektrihindu saab v\u00f5rrelda veebilehtedel: www.elektrihind.eeavaneb uues vahekaardis (www.elektrihind.ee) ja www.energiaturg.eeavaneb uues vahekaardis (www.energiaturg.ee) .\nPaketi vahetamise huvi korral saab seda teha eelnimetatud veebilehtede kaudu v\u00f5i k\u00fcsida pakkumist oma praeguselt elektrim\u00fc\u00fcjalt ja soovi korral personaalset pakkumist ka teistelt elektrim\u00fc\u00fcjatelt. Kindlasti soovitame endale sobiva paketi valimiseks kasutada oma eelmiste aastate tarbimisgraafikuid, mis annavad v\u00e4\u00e4rtuslikku infot n\u00e4iteks talvise elektritarbimise mahu ning \u00f6ise ja p\u00e4evase tarbimise osakaalu kohta, millest omakorda s\u00f5ltub sobivaima paketi valik.\u00a0Senise elektrim\u00fc\u00fcja juures toimub paketi vahetus kiiremini, kuid elektrim\u00fc\u00fcja vahetamise protsess v\u00f5ib v\u00f5tta aega \u00fcle kuu.\nRohkem infot, mida elektrilepingu s\u00f5lmimisel silmas pidada, leiab TTJA kodulehelt: https://www.ttja.ee/eraklient/tarbija-oigused/kaubandus-teenused/uldhuviteenus#elekteravaneb uues vahekaardis (https://www.ttja.ee/eraklient/tarbija-oigused/kaubandus-teenused/uldhuviteenus#elekter) . Oma elektritarbimise ajaloo leiad oma v\u00f5rguettev\u00f5tja ja t\u00e4nase elektrim\u00fc\u00fcja iseteenindustest.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "B\u00f6rsihinna j\u00e4lgimiseks uuri, missuguseid v\u00f5imalusi (mobiili\u00e4pp, veebilehe iseteeninduskeskkond, b\u00f6rsihinna teavitus vms) pakub Sinu elektrim\u00fc\u00fcja, sh kas samast kohast saab n\u00e4ha nii b\u00f6rsihinda kui ka tarbimisandmeid.\nB\u00f6rsihinda saab j\u00e4lgida ja lisaks kasutada soovitusi tarbimise suunamiseks odavamatele tundidele nt siit: https://elektrihind.ee/borsihind/avaneb uues vahekaardis (https://elektrihind.ee/borsihind/) ja https://www.elektrikell.ee/avaneb uues vahekaardis (https://www.elektrikell.ee/) .\nJooksva tunni elektrihinda n\u00e4eb ka Eleringi veebilehelt aadressil www.elering.eeavaneb uues vahekaardis (www.elering.ee) , kus hind on toodud k\u00e4ibemaksuta. Kui j\u00e4lgid b\u00f6rsihindu otse Nord Pool Spoti \u00e4pist v\u00f5i veebilehelt www.nordpoolgroup.comavaneb uues vahekaardis (www.nordpoolgroup.com) , tuleb arvesse v\u00f5tta, et sealne aeg on Eesti ajast tunni v\u00f5rra erinev ja hinnad on toodud k\u00e4ibemaksuta. \u00a0Eleringi ja Nord Pool veebilehel toodud hinnad on megavatt-tundides ja tuleb ringi teisendada kilovatt-tundideks (1MWh = 1000 kWh).\nEleringi veebilehe www.elering.eeavaneb uues vahekaardis (www.elering.ee) e-teenindusest saab vaadata tarbimisandmeid nii tunni, p\u00e4eva kui ka kuu l\u00f5ikes. Tarbimisandmed v\u00f5ivad olla k\u00e4ttesaadavad ka v\u00f5rguettev\u00f5tja k\u00e4est, nt Elektrilevi v\u00f5rgu piirkonda j\u00e4\u00e4vatel tarbijatel on v\u00f5imalik tutvuda tarbimisandmetega Elektrilevi veebilehe www.elektrilevi.eeavaneb uues vahekaardis (www.elektrilevi.ee) iseteeninduses.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "Kui kasutatakse elektrit, kuid elektrim\u00fc\u00fcjaga ei ole lepingut s\u00f5lmitud, siis kasutatakse automaatselt \u00fcldteenust. Oma tarbimiskoha lepingute kohta saab informatsiooni Elering AS e-teenindusest aadressil e.elering.ee v\u00f5i v\u00f5rguettev\u00f5tjalt. \u00dcldteenuse hind on k\u00f5rgeim turul pakutavast, mist\u00f5ttu tasub \u00fcldteenuse tarbijal kaaluda kas fikseeritud hinnaga v\u00f5i b\u00f6rsihinnast s\u00f5ltuva elektrilepingu s\u00f5lmimist.\nPraegune elektrihinna t\u00f5us ei ole seotud v\u00f5rgutasudega, kuid kuna v\u00f5rgutasu suurus s\u00f5ltub tarbimisest, siis tasub olla ka veendunud, et olemasolev v\u00f5rgupakett on k\u00f5ige sobivam ja soodsam. V\u00f5rgupakettide kohta uuri infot oma v\u00f5rguettev\u00f5tjalt. N\u00e4iteks v\u00f5rguettev\u00f5tja Elektrilevi veebilehe www.elektrilevi.eeavaneb uues vahekaardis (www.elektrilevi.ee) iseteeninduses saab v\u00f5rrelda, missugune v\u00f5rgupakett on varasematest tarbimisandmetest l\u00e4htuvalt soodsaim.\nKaugloetava arvesti puhul ei ole tarbijal kohustust v\u00f5rguettev\u00f5tjale n\u00e4ite teatada ja n\u00e4idud saadakse automaatselt. Kui aga andmete edastamise h\u00e4irete korral on esitatud prognoosarve, siis n\u00e4iteks suurim v\u00f5rguettev\u00f5tja Elektrilevi soovitab n\u00e4idud teatada prognoositud ja tegelike n\u00e4itude olulisel erinemisel. Tarbija poolt n\u00e4itude teatamisel tehakse \u00fcmberarvestus.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "Juhul kui andmete edastamine kaugloetavast m\u00f5\u00f5tes\u00fcsteemist on h\u00e4iritud, siis v\u00f5ib v\u00f5rguettev\u00f5tja tulenevalt v\u00f5rgulepingu t\u00fc\u00fcptingimustest prognoosida n\u00e4idud ja viia hiljem prognoositud kogused vastavusse tegeliku tarbimisega. Andmeedastuse h\u00e4irete puhul on arvesti ise korras ja m\u00f5\u00f5dab tarbimist, kuid tarbimisandmete edastamisel on tekkinud probleemid. H\u00e4ire p\u00f5hjuse likvideerimisel tarbimisandmete edastus taastub.", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "Kaugloetav arvesti on t\u00e4pselt sama hea nagu tavaline arvesti, ainult et sellel on n\u00e4itude kauglugemise lisafunktsioon. N\u00f5uded m\u00f5\u00f5tevahendi t\u00e4psusele on samad. Samad on ka n\u00f5uded m\u00f5\u00f5tetulemuse esitamisele ehk n\u00e4idule. \u00d5iguslikult on alati kehtiv ja \u00f5ige m\u00f5\u00f5tevahendi n\u00e4idikul kuvatav n\u00e4it. Kauglugemise lisafunktsioon ei m\u00f5juta arvesti toimimist \u2013 m\u00f5\u00f5tmist. Seet\u00f5ttu ei ole mingit p\u00f5hjust umbusaldada kaugloetavat arvestit. V\u00e4himagi kahtluse korral on n\u00e4itude kauglugemise teel kogutud n\u00e4itusid v\u00e4ga lihtne kontrollida arvestil olevalt n\u00e4idikult. Juhul, kui on ikkagi kahtlus arvesti m\u00f5\u00f5tmise \u00f5igsuses, tuleks taotleda v\u00f5rguettev\u00f5tjalt arvesti erakorralist taatlust.\n\n\n1. . 2. mis aitavad energiat s\u00e4\u00e4sta. 3.\u00a0\u00a0 \u00a0V\u00f5imalusel kasuta elektriseadmeid ajal, kui . 4. valgustites olevad h\u00f5\u00f5glambid v\u00f5i halogeenlambid . 5. ruumides, mida sa parasjagu ei kasuta. 6.\u00a0\u00a0 \u00a0Vali sinule , kui kasutad elektrik\u00fctteseadmeid. 7.\u00a0\u00a0 \u00a0P\u00f5randak\u00fctet . 8.\u00a0\u00a0 \u00a0Kasuta kodumasinaid . 9.\u00a0\u00a0 \u00a0V\u00f5imalusel energias\u00e4\u00e4stlikemate vastu. 10.\u00a0 Kui sa elektriseadet ei kasuta ega vaja, siis .\n\n\n\n\n\n\n\n\n\n\nKui on soov kontrollida elektriarvesti n\u00e4itude \u00f5igsust, siis on v\u00f5imalik lasta p\u00e4deva elektriala isiku poolt lisada oma kodusesse elektris\u00fcsteemi kontrollarvesti. \u00dcksikute elektriseadmete tarbimist on v\u00f5imalik m\u00f5\u00f5ta ka l\u00e4bi pistikupessa \u00fchendatava m\u00f5\u00f5tevahendi. Ligikaudse hinnangu koduse aastase elektritarbimise kohta saab, kui liita k\u00f5igi kodus olevate elektriseadmete sh valgustite aastased voolutarbed (info seadmete voolutarbe kohta on toodud seadme kasutusjuhendis, pakendil v\u00f5i nimesildil, vattides W).", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "14-p\u00e4evane taganemis\u00f5igus\n\nInterneti vahendusel tehtud ostude puhul ei ole Sul v\u00f5imalik tootega tutvuda nii p\u00f5hjalikult kui tavalises kaupluses, mist\u00f5ttu v\u00f5id vastavalt v\u00f5la\u00f5igusseadusele sidevahendi kaudu s\u00f5lmitud lepingust taganeda 14 p\u00e4eva jooksul ajast, mil toode Sinuni j\u00f5udis.\nTeenuse ostu puhul algab t\u00e4htaeg lepingu s\u00f5lmimisest.\nKauba tagastamisega seoses peaksid teadma j\u00e4rgmist:", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}, {"content": {"chunk": "- Kui kaupleja pole Sind teavitanud \u00f5igusest lepingust 14 p\u00e4eva jooksul taganeda, v\u00f5id internetis s\u00f5lmitud lepingust taganeda 12 kuu jooksul toote Sinuni j\u00f5udmise p\u00e4evast.\n- Sageli maksab toote tagastamisega seotud postikulud kaupleja, samas v\u00f5ib kaupleja panna selle kohustuse ka Sulle, kuid siis peab see olema selgelt tellimistingimustes kirjas.\n- Kui otsustad lepingust taganeda, tuleb Sulle viivitamata, kuid mitte hiljem kui 14 p\u00e4eva jooksul p\u00e4rast lepingust taganemist Sinu makstud summa tagastada (sealhulgas postikulu, mis oled tasunud kauba k\u00e4ttesaamise eest). Sama aja jooksul tuleb Sul kaup m\u00fc\u00fcjale tagasi saata.\n- 14-p\u00e4evane tagastamis\u00f5igus ei kehti muu hulgas: kauba puhul, mis on valmistatud Sinu isiklikke vajadusi arvestades (nt Sinu m\u00f5\u00f5tude j\u00e4rgi); kauba puhul, mis on kiiresti riknev v\u00f5i vananev; perioodiliselt ilmuvate tr\u00fckiste puhul (nt ajakirjad); audio- ja videosalvestustele ning arvutitarkvarale, juhul kui tarbija on \u00fcmbrise avanud; suletud pakendiga asjadele, mis ei ole k\u00f5lblikud tagasisaatmiseks tervisekaitse v\u00f5i h\u00fcgieenilistel p\u00f5hjustel, kui p\u00e4rast kohaletoimetamist on pakend avatud ( nt kosmeetika, pesu ja bikiinid); meelelahutus- ja reisiteenustele.\n, siis on Sul \u00f5igus esitada m\u00fc\u00fcjale kaebus kahe aasta jooksul alates kauba k\u00e4ttesaamisest\nViimati uuendatud 27.09.2022", "imgurl": "", "title": "Lepingud | Tarbijakaitse ja Tehnilise J\u00e4relevalve Amet", "description": "Tarbijaleping on tarbija ja kaupleja v\u00f5i teenusepakkuja vahel s\u00f5lmitud tehing, millega tekivad \u00f5igused ja kohustused nii tarbijale kui kauplejale v\u00f5i teenusepakkujale. Lepingus tuleb t\u00e4pselt m\u00e4\u00e4ratleda poolte \u00f5igused ja kohustused.", "source_url": "https://ttja.ee/eraklient/tarbija-oigused/tarbija-oigused-ja-kohustused/tarbijalepingud"}}]