[{"content": {"chunk": "Kaebuse esitamiseks otsige \u00fcles kauba ostut\u0161ekk, leping v\u00f5i m\u00f5ni muu ostu t\u00f5endav dokument ja p\u00f6\u00f6rduge viivitamatult kaupleja poole. Tehke seda hiljemalt kahe kuu jooksul alates puuduse avastamisest.\nKui suulise kaebuse peale ei reageerita, esitage pretensioon kirjalikult.\u00a0Kaebuse v\u00f5ite esitada vabas vormis, kuid kindlasti m\u00e4rkige kaebusesse oma nimi ja kontaktandmed, kaebuse esitamise kuup\u00e4ev, kaubal v\u00f5i teenusel esinev puudus ning omapoolne soovitav lahendus.  Puudusega kauba korral on Teil \u00f5igus n\u00f5uda kauplejalt esmalt asja tasuta parandamist v\u00f5i selle asendamist uue kaubaga. See, kumb variant on sobivam, lepitakse poolte vahel kokku, kuid \u00fcldjuhul tuleb valida m\u00f5istlikum ja p\u00f5hjendatud viis puuduse k\u00f5rvaldamiseks.\n\n\n\n- m\u00fc\u00fcjal ei ole v\u00f5imalik kaupa parandada v\u00f5i asendada v\u00f5i\n- kauba parandamine v\u00f5i asendamine eba\u00f5nnestub v\u00f5i\n- m\u00fc\u00fcja ei ole kauba puudust m\u00f5istliku aja jooksul k\u00f5rvaldanud v\u00f5i\n- Teile tekitatakse p\u00f5hjendamatuid ebamugavusi.\n\n\n- \nKui kaupleja v\u00f5i teenusepakkuja keeldub Teie kaebust lahendamast v\u00f5i Te ei ole n\u00f5us tema pakutud lahendusega, v\u00f5ite esitada avalduse vaidluse lahendamiseks tarbijavaidluste komisjonileavaneb uues vahekaardis (https://ttja.ee/tarbijavaidluste-komisjon) .\nKui Te pole komisjoni otsusega n\u00f5us, v\u00f5ite p\u00f6\u00f6rduda maakohtusse. Sama v\u00f5ib teha ka vastaspool.\nAvalduse esitamise kohta saab \u00fcksikasjalikumat infot siitavaneb uues vahekaardis (https://ttja.ee/avalduse-esitamine) .\nViimati uuendatud 21.01.2025", "imgurl": "", "title": "Kaebuse esitamine | Tarbijakaitse ja Tehnilise J\u00e4relevalve Amet", "description": "Kui ostetud kaubal ilmneb puudus v\u00f5i Te pole ostetud teenusega rahul, on Teil tarbijana \u00f5igus p\u00f6\u00f6rduda esmalt pretensiooniga kaupleja v\u00f5i teenusepakkuja poole.", "source_url": "https://ttja.ee/eraklient/tarbija-oigused/tarbija-oigused-ja-kohustused/kaebuse-esitamine"}}]