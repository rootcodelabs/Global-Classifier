[{"content": {"chunk": "Euroopa Liidu siseselt on kehtestatud \u00fchtsed n\u00f5uded mitme tootegrupi energiatarbimise n\u00f5uetele ning energiam\u00e4rgistusele. Energiam\u00e4rgiste vorm on tooter\u00fchmade l\u00f5ikes v\u00f5imalikult \u00fchetaoline ning igal juhul selgelt n\u00e4htav ja loetav.\nM\u00e4rgistuse vormi aluseks on t\u00e4htedel A\u2013G p\u00f5hinev klassifikatsioon. A klassi toode on k\u00f5ige energias\u00e4\u00e4stlikum, G klassi toode aga kulutab energiaressursse k\u00f5ige rohkem. Kuna m\u00e4rgistusel on \u00fchtne standard, siis ei erine erinevate tootjate sama energiaklassiga seadmed praktiliselt \u00fcksteisest oma s\u00e4\u00e4stlikkuselt.\n\n- Kodumajapidamises kasutatavad k\u00fclmutusseadmed\n- Kodumajapidamises kasutatavad pesumasinad\n- Kodumajapidamises kasutatavad n\u00f5udepesumasinad\n- Kodumajapidamises kasutatavad trummelkuivatid\n- Televiisorid\n- Kliimaseadmed\n- Valgusallikad\n\n- Kodumajapidamises kasutatavad elektriahjud\n- K\u00fctteseadmed\n- Veesoojendid-k\u00fctteseadmed\n- K\u00fcpsetusahjud ja pliidikubud\n- Elamuventilatsiooniseadmed\n- T\u00f6\u00f6stuslikud k\u00fclmutusseadmed\n- Vedel- ja gaask\u00fctusega k\u00f6etavad kuumaveekatlad\n- Tahkek\u00fcttekatlad\nEnergiam\u00e4rgi kujundus ja seal olev teave s\u00f5ltub elektriseadme liigist ja vastava EL m\u00e4\u00e4ruse n\u00f5uetest. N\u00e4iteks lampide energiam\u00e4rgistuse n\u00f5uded tulenevad EL m\u00e4\u00e4rusest 874/2012, televiisorite energiam\u00e4rgistuse n\u00f5uded aga EL m\u00e4\u00e4rusest 1062/2010.\n() Uued energiam\u00e4rgistused alates 01.03.2021", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}, {"content": {"chunk": "Mitmes tootegrupis (kodumasinad, valgustid ja lambid, telerid, boilerid jt) on nende energiat\u00f5hususe n\u00e4itajate esitamiseks kasutusel energiam\u00e4rgistus. Energiam\u00e4rgised annavad selge ja lihtsa \u00fclevaate toodete energiat\u00f5hususest, so kui palju seade kulutab energiat. Esmakordselt v\u00f5eti Euroopas energiam\u00e4rgitus paljude kodumasinate jaoks kasutusele 1994. aastal ja seda uuendati 2004. aastal.\nAlgses energiam\u00e4rgistuses oli kasutusel skaala A-st (k\u00f5ige t\u00f5husam) kuni G-ni (k\u00f5ige v\u00e4hem efektiivne). Toodete tehnoloogiline areng viis olukorrani, kus m\u00f5ne tootekategooria jaoks ei piisanud enam A-klassist kirjeldamaks k\u00f5ige energiat\u00f5husamaid tooteid. Seet\u00f5ttu lisati skaalale A +, A ++ v\u00f5i isegi A +++ ning ositi tekkis vajadus veelgi selliseid klasse skaalale lisada.\u00a0Samal ajal kadusid m\u00f5nede toodete puhul madalamad klassid (E, F, G) v\u00f5i muutusid nii haruldaseks, et neid polnud enam vaja.\nSelline t\u00e4htede ja plusside skaala on \u00fcldjuhul raskesti m\u00f5istetav ja omavahel v\u00f5rreldav. Seet\u00f5ttu v\u00f5etakse energiam\u00e4rgistuses uuesti kasutusele algne klassifikatsioon, kasutades k\u00f5ikide tootegruppide puhul ainult t\u00e4hti A-st G-ni.\u00a0Esialgu j\u00e4\u00e4b t\u00fchjaks A-klass. See j\u00e4etakse tulevastele veelgi energiat\u00f5husamatele mudelitele. Praeguste tehnoloogiate j\u00e4rgi k\u00f5ige energiat\u00f5husamad tooted on edaspidi klassides B v\u00f5i isegi C. See t\u00e4hendab n\u00e4iteks, et k\u00fclmikust, millel on praegu A +++ silt, v\u00f5ib saada C-kategooria, ehkki k\u00fclmik on sama energiat\u00f5hus kui varem.", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}, {"content": {"chunk": "Uuele energiam\u00e4rgistusele \u00fcleminek toimub Euroopa Parlamendi ja n\u00f5ukogu m\u00e4\u00e4ruse (EL) 2017/1369avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32017R1369&qid=1621492888497) alusel ja see toimub j\u00e4rk-j\u00e4rgult tootegruppide kaupa. 2021. aasta jooksul muudetakse viie tootegrupi energiam\u00e4rgistusi. Energiam\u00e4rgised muutuvad alates :", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}, {"content": {"chunk": "- n\u00f5udepesumasinad ( Euroopa Komisjoni delegeeritud m\u00e4\u00e4ruse (EL) 2019/2017avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32019R2017&qid=1621493576335) )\n- pesumasinad ( Euroopa Komisjoni delegeeritud m\u00e4\u00e4ruse (EL) 2019/2014avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32019R2014&qid=1621493789239) )\n- k\u00fclmutus- ja jahutusseadmed ( Euroopa Komisjoni delegeeritud m\u00e4\u00e4ruse (EL) 2019/2016avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32019R2016&qid=1621493829951) )\n- kuvarid ja telerid ( Euroopa Komisjoni delegeeritud m\u00e4\u00e4ruse (EL) 2019/2013).avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32019R2013&qid=1621493859173)\nAlates 1. septembrist 2021 muutuvad valgusallikate (lambid ja sisseehitatud lampidega valgustid) ( Euroopa Komisjoni delegeeritud m\u00e4\u00e4ruse (EL) 2019/2015avaneb uues vahekaardis (https://eur-lex.europa.eu/legal-content/ET/TXT/?uri=CELEX%3A32019R2015&qid=1621493903510) ) energiam\u00e4rgised.\nSee t\u00e4hendab, et nende tootegruppide energiam\u00e4rgised muutuvad alates 2021. aasta 1. m\u00e4rtsist ja valgusallikatel 2021. aasta 1. septembrist ning vanad energiam\u00e4rgised tuleb asendada m\u00fc\u00fcgikohtades p\u00e4rast m\u00f5ningat \u00fcleminekuperioodi (kodumasinatel selleks aega 2 n\u00e4dalat, lampidel 12 kuud). M\u00fc\u00fcgikohtades olevatel tootemudelitel, mille tootmine on l\u00f5petatud, v\u00f5ib alles j\u00e4\u00e4da vana energiam\u00e4rgis. \u00dclej\u00e4\u00e4nud tooted peavad olema aga varustatud uue energiam\u00e4rgisega.", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}, {"content": {"chunk": "- Uued sildid sisaldavad lihtsamat skaalat (A kuni G) ja erinevate toodete energiat\u00f5husust on lihtsam v\u00f5rrelda.\n- Uutel siltidel on paremas \u00fclanurgas QR-kood, mida skaneerides on tarbijatel juurdep\u00e4\u00e4s \u00fcksikasjalikumale tooteteabele Euroopa energiam\u00e4rgistuse tooteregistris EPREL (vt allpool).\u00a0EPREL-i andmebaas aitab riiklikel turuj\u00e4relevalveasutustel ka kontrollida, kas tooted vastavad energiat\u00f5hususe n\u00f5uetele ja etiketil esitatud teave on \u00f5ige.\n- Uutel etikettidel v\u00f5ivad olla ka ikoonid, mis n\u00e4itavad sellist teavet nagu toote maht v\u00f5i m\u00f5\u00f5tmed, m\u00fcratase v\u00f5i veekulu, pakkudes sellega tarbijatele kasulikku teavet.\nT\u00e4iendavad teavet seadmete energiat\u00f5hususe n\u00f5uete ja uute energiam\u00e4rgistuse kohta on v\u00f5imalik leida Euroopa Komisjoni koduleheltavaneb uues vahekaardis (https://ec.europa.eu/info/energy-climate-change-environment/standards-tools-and-labels/products-labelling-rules-and-requirements/energy-label-and-ecodesign/about_en) .", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}, {"content": {"chunk": "Noole v\u00e4rvina kasutatakse energiaklassile vastavat v\u00e4rvi. Erandjuhul, kui visuaalne reklaam, tehnilised reklaammaterjalid ja tr\u00fckiste alusel toimuva kaugm\u00fc\u00fcgi materjalid on tr\u00fckitud \u00fchev\u00e4rviliselt, v\u00f5ib esitada noole \u00fchev\u00e4rviliselt.\nEPREL\nAndmebaas EPREL aitab tarbijatel Euroopa Liidus teha energias\u00e4\u00e4stlikumaid valikuid.\nPraeguseks on andmebaasis umbes 1.3 miljonit mudelit lambipirnidest kuni k\u00fclmkappide ja n\u00f5udepesumasinateni, seega on tarbijatel v\u00f5imalik enne ostu veebit\u00f6\u00f6riista kaudu h\u00f5lpsasti leida k\u00f5ige energiat\u00f5husamaid seadmeid.\nSeadmete informatsioon on saadaval ka eesti keeles.\nTutvu EPRELiga siin (https://eprel.ec.europa.eu/screen/home) , kasutuskeelt on v\u00f5imalik vahetada veebilehe \u00fcleval, parempoolses nurgas.\nViimati uuendatud 22.06.2022", "imgurl": "", "title": "Energiam\u00f5juga toodete energiam\u00e4rgistus | Tarbijakaitse ja Tehnilise J\u00e4relevalve Amet", "description": "Energiam\u00f5juga toode on mis tahes kaup v\u00f5i selle \u00fcksikuna kasutatav osa, mille kasutamine m\u00f5jutab energiatarbimist ning mis lastakse turule ja/v\u00f5i v\u00f5etakse kasutusele.", "source_url": "https://ttja.ee/eraklient/ohutus/seadmete-energiamargistus"}}]